1. Összefoglaló feladat
A feladat az Európai Unióhoz kapcsolódik.
a) Tegyétek időrendbe az európai integráció történetének eseményeit!
a római szerződés • Európai Szén- és Acélközösség • a NATO megalapítása • a schengeni egyezmény életbe lépése • a brexit • az Európai Unió létrejötte • az euró bevezetése • Magyarország csatlakozása az Európai Unióhoz
b) Magyarázzátok meg az egyes események jelentőségét!
c) Melyek az Európai Unió legfontosabb szervezetei? Ábrázold a füzetedbe rajzban az egymáshoz való (alá-, fölé- vagy mellérendeltségi) viszonyukat!
2. Összefoglaló feladat
Az alábbi forrás az Amerikai Egyesült Államok 19. századi történelméhez kapcsolódik.
Olvasd el a forrást, majd válaszolj a kérdésekre!

„1. § Az Egyesült Államokban vagy annak fennhatósága alá eső területen sem rabszolgaság, sem kényszerű szolgaság nem létezhet, kivéve bűncselekmény elkövetéséért kiszabott büntetés esetét, amikor az elkövetőt törvényes eljárással ítélték el.”

(A XIII. alkotmánykiegészítés, 1865)
a) Melyik történelmi eseményt követően került sor erre az alkotmánykiegészítésre?
b) Milyen gyakorlatnak vetett véget ez a döntés?
c) Mikor jött létre alkotmány az Amerikai Egyesült Államokban?
d) Milyen konkrét előzményei voltak az akkori dokumentum megszületésének?
3. Összefoglaló feladat
A következő feladat a kínai és az indiai történelemhez és kulturális örökséghez kapcsolódik. Melyik civilizációra jellemzőek a következő fogalmak? Rögzítsd a válaszodat a füzetedben! (Két fogalom nem illeszthető be a táblázatba.)




Kína

&nbsp;



India

&nbsp;



a) a buddhizmus kialakulása
b) selyemút
c) janicsárok
d) nagy fal
e) több évszázados brit uralom
f) kasztrendszer
g) taoizmus
h) brahmanizmus/hinduizmus
i) selyem
j) félgyarmati státusz a gyarmatosítás idején
k) terjeszkedés Európában
4. Összefoglaló feladat
Beszéljétek meg csoportmunkában India és Kína helyzetének legfontosabb vonásait! Készítsetek vázlatot az alábbi szempontok alapján, és a válaszokat a füzetben rögzítsétek!


94667965245

94667992431

94681364981

94682426624

94681357282

94685116936

94685129812
