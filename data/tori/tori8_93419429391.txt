Ráhangoló
1945-től kezdve a Rákosi Mátyás vezette Magyar Kommunista Párt a Szovjetunió támogatásával módszeresen az egypártrendszerű diktatúra kiépítésére törekedett. 1947–1948-tól egy olyan totális állam jött létre, amely sokban másolta a sztálini berendezkedést. Terror és elnyomás jellemezte a mindennapokat, miközben a gazdaságpolitikai intézkedések súlyos válságot eredményeztek. 1956 őszén forradalom robbant ki a diktatúrával szemben, és szabadságharc kezdődött a függetlenség kivívásáért.


Milyen eszközökkel és módszerekkel valósult meg a társadalom elnyomása ebben az időszakban?
Hogyan alakította át a Rákosi-diktatúra az ipar és a mezőgazdaság működését?
Milyen külső megnyilvánulásai voltak a sztálini diktatúra másolásának?

Nagy Imre első kormányfősége
Nagy Imre első kormányfősége
A Rákosi-diktatúra 1953-ra&nbsp;az erőltetett iparosításnak, a mezőgazdaság kollektivizálásának és a&nbsp;társadalommal szem­beni terrorisztikus fellépésnek köszönhetően&nbsp;teljes csődbe jutott. 1. Az emberek magánéletének lépten-nyomon való megsértése és az életszínvonal folyamatos rom­lása miatt a rendszer valósággal hadiállapotban állt a lakossággal. A kommunista diktatúrát működtető párt, azaz a Magyar Dolgozók Pártjának (MDP) vezetősége egyre kevésbé tudta kezelni a felgyülemlett feszültséget.
A Sztálin 1953-ban bekövetkezett halála utáni szovjet vezetés számos kérdésben igyekezett eltérni a diktátor idején folytatott politikától. A hatalmi harcokból utóbb győztesen kiemelkedő Hruscsov például nagyobb hangsúlyt fektetett az életszínvonal javítására. A moszkvai pártvezetés Magyarországon is változásokat akart, ezért utasításukra 1953 nyarán Nagy Imre kormányfő 2. lett, míg Rákosi Mátyás maradhatott a Magyar Dolgozók Pártjának első titkára. Az új miniszterelnök a szovjetek egyetértésével könnyített az elnyomó intézkedéseken.

Milyen okok vezettek politikai változásokhoz Magyarországon 1953-ban?

Rákosi Mátyás a gazdaság teljesítményéről 1953-ban

„Mióta tervgazdálkodásunk van, ilyen zökkenő még nem volt, hogy a szénbányászat és a kohászat ilyen rosszul kezdte volna az esztendőt, mint az idén. Ahelyett, hogy az iparban pótolnák a mezőgazdaságban az 1952. évi szárazság okozta károkat, az ipar is rettentően döcög.”


Ki volt végső soron a felelős az elhibázott gazdaságpolitikai lépésekért?


Nagy Imre útja 1953-ig


Nagy Imre ismerteti a kormányprogramot az országgyűlésen Ki tapsol mögötte? Miért nőtt meg a kormányfői tisztség jelentősége Nagy Imre idején?

Nagy Imre 1896-ban született Kaposvárott, szegényparaszti családban. Az első világháború alatt az orosz frontra került, itt esett hadifogságba. A bolsevikok oldalán részt vett a polgárháborúban, és csak 1921-ben tért haza Magyarországra, immár kommunistaként. 1930-tól ismét a Szovjetunióban élt, és elsősorban agrártudományi vonalon képezte magát. 1944 decemberében az Ideiglenes Nemzeti Kormány földművelésügyi minisztere lett. Nagy Imre volt a „földosztó” miniszter 1945-ben, majd novembertől néhány hónapig belügyminiszterként tevékenykedett. Később kritizálta a termelőszövetkezetbe kényszerítés erőszakos eszközeit, és egy hosszabb átmeneti időszakot javasolt. 1950-ben élelmezési, majd 1952-ben begyűjtési miniszterré nevezték ki, ezáltal feladata lett a vidéki lakosság tartalékainak, azaz a mezőgazdasági terményeknek és az állatoknak a begyűjtése. 1953-ban lett a Minisztertanács elnöke, vagyis az ország kormányfője.

Hogyan tekinthetett a parasztság Nagy Imrére 1953-ig?


&nbsp;

Nagy Imre főbb intézkedései
Az új kormányfő felszámolta az internálótáborok rendszerét, és igyekezett korlátozni a politikai rendőrség, az Államvédelmi Hatóság (ÁVH) működését. Széles körű amnesztiát hirdetett, megkezdődött a politikai perek egy részének felülvizsgálata is. Nagy Imre kormánya felfüggesztette az erőltetett iparosítást, csökkentette a katonai kiadásokat. Döntéseinek hatására könnyebbé vált az élet Magyarországon. Az „új szakasznak” nevezett politika népszerűséget szerzett Nagy Imrének. Az intézkedések nyomán azonban nem változott meg az államhatalom diktatórikus berendezkedése, az „új szakasz” a kommunista diktatúrán belül jelentett egy kisebb időszakot.

Miben különbözött az „új szakasz” időszaka a Rákosi-rendszer első éveitől?


Az MDP vezetése azonban továbbra is Rákosi Mátyás kezében maradt, aki folyamatosan támadta Nagy Imrét itthon és a szovjet vezetés előtt is. A Magyar Dolgozók Pártjában is sokan szerették volna a kormányfő „megbuktatását”. Egyes vezetők azért, mert attól tartottak, hogy felelősségre vonják majd őket a feltárt törvénytelenségekben játszott szerepükért.
Idővel Moszkvában Rákosi elhitette, hogy a „szocialista tábor” egysége gyengül, ha Nagy Imre politikája folytatódik. Rövidesen a szovjet vezetés magához rendelte a két magyar vezetőt (1955. január). Ezúttal Nagy Imre kapott bírálatot, és 1955 márciusában menesztették a tisztségéből. Ezt követően Rákosi ismét saját emberét – a mindössze 33 éves Hegedüs Andrást – ültethette a kormányfői székbe. A gyors politikai váltásban az is közrejátszott, hogy a szovjetek számára közben még fontosabbá vált a közép-európai térség. A hidegháború egy újabb fejleményeként ugyanis a Németországi Szövetségi Köztársaságot (NSZK) felvették a NATO-ba, és ennek hatására létrejött a Varsói Szerződés. Ugyanakkor Ausztria nemzetközi helyzetét az osztrák államszerződés rendezte. 3.


Milyen hatást gyakorolt a szovjet vezetés a magyarországi belpolitikára?
Ismételj! Mi volt a NATO szerepe a hidegháborúban, és milyen jellegű szervezet volt a Varsói Szerződés?


Rákosi azonban nem tudta a helyzetét egyértelműen megszilárdítani. 1956 februárjában Hruscsov a Szovjetunió Kommunista Pártja kongresszusának zárt ülésén bírálta többek között a sztálini személyi kultuszt és a koncepciós pereket. Ezzel azt is jelezte, hogy hajlandó a változtatásokra. Rákosi előtt is világossá vált, hogy a szovjet vezetés Magyarországon ismét reformokat kíván. 4.

A Nagy Imre-féle irányvonallal egyetértő kommunista értelmiség létrehozta a Petőfi Kört. Az általuk 1956 tavaszától tartott vitaesteken időnként „merészen” kritizálták a sztálinista vonalvezetést Miért a kommunista párton belül bírálták először Rákosit?


Az osztrák államszerződés hatásai
1955-ben az osztrák államszerződéssel Ausztria kinyilvánította örökös semlegességét, és területéről ki­vonultak a megszálló csapatok, azaz az amerikaiak, a britek, a franciák és a szovjetek. Az ország sem­legességét a nagyhatalmak nemzetközi garanciával szavatolták. A magyarországi szovjet katonai jelenlét nemzetközi jogalapja ezzel megszűnt, hiszen a Vörös Hadsereg csapatai azzal az indokkal tartózkodtak hazánkban, hogy Ausztria szovjet megszállási övezetének utánpótlását biztosítják.

Vitassátok meg, milyen bel- és külpolitikai jelentősége volt annak, hogy Ausztriából kivonultak a megszálló csapatok!


Hruscsov 1956 februárjában elmondott beszédéből

„Ki a felelős a terrorért? […] Tények igazolják, hogy sok önkényt Sztálin parancsára követtek el; teljesen figyelmen kívül hagyva a törvényesség normáit, mind a pártban, mind állami szinten. Sztálin nagyon bizalmatlan ember volt; betegesen gyanakvó; tudjuk ezt közös munkánkból. […] Korlátlan hatalom birtokában a legnagyobb önkényre vetemedett emberek erkölcsi és fizikai megsemmisítésében. Olyan helyzet alakult ki, hogy senki sem érvényesíthette akaratát. Ha Sztálin azt mondta, hogy valakit le kell tartóztatni, akkor ellenvetés nélkül tudomásul kellett venni, hogy az illető a »nép ellensége«, s&nbsp;az állambiztonsági szervezet élén álló Berija-féle banda tagjai önmagunkat is túl­licitálva bizonygatták a letartóztatottak bűnösségét és a hamisított dokumentumok igaz voltát. […] a fizikai ráhatás módsze­reit alkalmazták, kínzásokat, amelyek következtében a letartóztatott el-­elvesztette eszméletét, ítélőképességét, megfeledkezett emberi méltóságáról. Így csiholták ki a »beismerő-vallomásokat«.”


Miért veszélyeztették Rákosi hatalmát ezek a kijelentések?


A pártellenzék kialakulása
1956 tavaszán a Magyar Dolgozók Pártján belül kezdett kialakulni egy kommunista írókból, párttagokból álló szűk politikai ellenzék, amely többek között Rajk László nyilvános rehabilitációját és a hibák kiigazítását követelte. Rákosi rövidesen kénytelen volt beismerni, hogy a Rajk-per hamis vádakon alapult, de a felelősséget az ÁVH korábbi vezetőjére, Péter Gáborra hárította.

Miért volt veszélyes Rákosi számára a Hruscsov által előadott bírálat?
Idézzük fel a tavaly tanultak alapján, ki volt Rajk László! Miért ítéltek el őt és társait?


88678156865
A forradalom közvetlen előzményei
A forradalom közvetlen előzményei
A fokozódó feszültséget látva az MDP vezetősége Moszkva egyetértésével 1956 júliusában leváltotta Rákosit. A hatalmát vesztett kommunista diktátor feleségével együtt a Szovjetunióba távozott. Többé nem is térhetett vissza Magyarországra. Az MDP új első titkára Gerő Ernő lett. Az ő személye azonban nem jelentett érdemi változást, hiszen évekig Rákosi megbízható emberének számított.
A moszkvai pártvezetés nem zárta ki, hogy társadalmi megmozdulásokra is sor kerülhet. 1956 nyarán a Magyarországon állomásozó szovjet haderő alakulatai tervet készítettek arra az esetre, ha tüntetések kezdődnének a rendszerrel szemben. Ebben az esetben a szovjet páncélosoknak és gépesített gyalogsági alakulatoknak órákon belül be kell vonulniuk Budapestre, hogy erődemonstrációjukkal meghátrálásra kényszerítsék az utcára vonuló elégedetlen tömeget. A terv a „Hullám” fedőnevet kapta.

Hogyan reagált a szovjet pártvezetés a feszült magyar belpolitikai helyzetre?

A valódi megújulásra képtelen kommunista párt által végrehajtott csekély változások nem csillapították le a lakosság elégedetlenségét. Ezzel a rendszer Rajk László és társainak újratemetésén szembesülhetett, amelyen több tízezer ember vett részt.

Rajk László és három társának újratemetése 1956. október 6-án. Kivégzésük után Rajkot és társait jeltelen sírokba hantolták el. Az ünnepélyes temetéssel az MDP bizonyítani akarta, hogy képes szembenézni a múlttal. A temetésen a párt egyes vezetői (köztük Gerő Ernő) nem vettek részt, mások viszont fel is szólaltak


17624023526

Rajk László belügyminiszterként törvénytelen és erőszakos eszközökkel segítette a kommunisták hatalomra jutását. Miért volt mégis olyan nagy tömeg a temetésén?

17665716013
A forradalom kirobbanása, 1956. október 23.
A forradalom kirobbanása, 1956. október 23.
1956 őszére a felgyülemlett társadalmi elégedetlenség robbanásig fokozódott. A kommunista diktatúrával szemben egyre többen merték kimondani, hogy „Elég volt!”. Elsőként a fiatalok fogalmazták meg követeléseiket. 1956 októberé­ben a szegedi egyetem hallgatói kiváltak kommunista fiatalokat tömörítő szervezetből, és megalakították a Magyar Egyetemisták és Főiskolások Szövetségét (MEFESZ). Példájukat rövidesen az ország többi egyetemén is követték.

A MEFESZ alakuló nagygyűlése, 1956. október 20.Milyen történelmi előképe lehetett az egyetemista ifjúságnak, amikor szembe mert fordulni az elnyomó hatalommal?

Október 22-én a budapesti Műszaki Egyetem MEFESZ-szervezete 16 pontban fogalmazta meg az egyetemi ifjúság követeléseit. Elsősorban a szovjet csapatok távozását, Nagy Imre kormányfői kinevezését és szabad, többpártrendszerű választások megtartását követelték. Ezenkívül a törvénytelenségeket elkövető vezetők (különösen Rákosi) bíróság elé állítását is sürgették. Gazdasági követeléseik közé tartozott a bérek emelése, a tervgazdaság és a beszolgáltatási rendszer felülvizsgálata. A 16 pont tartalmazott az „új szakasz” politikájából is következő követeléseket, de olyanokat is, amelyek már a kommunista diktatúra megszüntetését jelentették volna. Gyakorlatilag a megreformálhatatlan rendszer megreformálását követelték.

Az 1956-os forradalom és szabadságharc kitörésének okaiMilyen belpolitikai események álltak a kibontakozó események hátterében? Hogyan hatottak a külpolitikai változások?



Mik voltak az 1956-os forradalom legfőbb követelései?
Melyek voltak azok, amelyek már a kommunista diktatúra alap­pilléreit számolták volna fel?




A forradalom jelképe, a lyukas zászlóMit jelké pezett a lyukas zászló?

1956. október 23-ára az egyetemisták békés felvonulást szerveztek a magyarországi változásokért és a lengyelek támogatására. 5. A műegyetemisták kezdeményezéséhez a többi fővárosi egyetem is csatlakozott. A pártvezetés először betiltotta, majd mégis engedélyezte a megmozdulást. A&nbsp;tüntetők a Petőfi-szobornál gyülekeztek, ahonnan a budai oldalon álló Bem-szoborhoz vonultak. A délután három órakor kezdődő tüntetésen felolvasták a 16 pontot, majd elszavalták a Nemzeti dalt. A Bem térről a tömeg nagy része a Margit hídon át az Országház épületéhez vonult. A tüntetők – akikhez egyre több járókelő csatlakozott, köztük a mun­kából hazafelé tartó emberek – ekkor már olyan nemzeti színű lobogókat vittek magukkal, amelyekből kivágták a gyűlölt Rákosi-féle címert. A lyukas nemzeti zászló így vált 1956 jelképévé.&nbsp;


Tüntetők Budapesten 1956. október 23-án. Az egyik táblán a lengyel címerMiért vitt lengyel címert a tömeg? Nézd meg a térképen, milyen útvonalakon vonultak a tüntetők ezen a napon!





Idézd fel, milyen volt a Rákosi-címer!
Hogyan hathatott a Nemzeti dal a tüntetőkre?


A Kossuth téren az órákon át tartó demonstráció végén Nagy Imre beszédet mondott az Országház épületének egyik erkélyéről. 6. Ez idő alatt a tüntetők egy másik csoportja a Városliget felé vette az irányt, és a késő esti órákban ledöntötte a rendszer jelképét, a hatalmas méretű Sztálin-szobrot. Eközben a Magyar Rádió székháza előtt a kora délutáni óráktól kezdve egyre nagyobb tömeg várakozott. Azt akarták elérni, hogy olvassák be a rádióba követelései­ket. Ehelyett este nyolckor Gerő Ernő beszéde hangzott el, amelyben nacionalistáknak nevezte, és megtorlással fenyegette meg a tüntetőket. Az egyre több és egyre dühösebb ember láttán a&nbsp;rádiót védő ÁVH-sok este 9 körül a tömegbe lőttek. Nemsokára a tüntetők is szereztek fegyvereket katonáktól, rendőröktől és hadiüzemek raktáraiból. Megostromolták, és másnap reggelre elfoglalták a Rádió épületét. A&nbsp;békésnek induló felvonulásból fegyveres felkelés, forradalom lett.




A Magyar Rádió székháza az ostrom után. Miután a felkelők elfoglalták az épületet, az adást a Parlamentben ideiglenesen felállított stúdióból sugároztákMiért akarták a tüntetők beolvastatni a 16 pontot?




A „Csizma tér” a Városligetben – ennyi maradt a ledöntött Sztálin-szoborbólNézzetek utána, mi történt a ledöntött szoborral! Keressetek képeket az interneten az eseményekről!




Október 23-án a vidéki városokban is tüntetések kezdődtek. Az első lövések még délután Debrecenben dördültek el, ahol a megyei pártszékház elé vonuló, fegyvertelen tömegbe lőttek az épület védői.


Hogyan vált az október 23-i békés tüntetés a rendszer elleni felkeléssé?
Miért nevezhetjük az eseményeket forradalomnak?
Képzeld el, hogy külföldi újságíró vagy! Készíts tudósítást a budapesti eseményekről!


A lengyelországi események
1956 nyarán a lengyelországi Poznań városában a munkások tüntetésekbe kezdtek a rossz munkakörülmények és a romló életszínvonal miatt. A kommunista párt a hadsereg alakulataival véres eszközökkel verte le a megmozdulást. A politikai légkör azonban megváltozott, és ősszel a lengyel kommunista párton belül hatalmi harc kezdődött a sztálinista irányvonalat valló vezető és a reformokat sürgető pártellenzék között. 1956. október közepén végül a pártellenzék jelöltje vette át az irányítást. Hruscsov rövid ingadozás után elvetette a szovjetek katonai beavatkozását, így Moszkva is elfogadta a lengyel belpolitikai változásokat.

Milyen hasonlóságok voltak Lengyelország és Magyarország történelmi helyzete között?


Nagy Imre október 23-i beszéde
Az Országház elé érkező tömeget látva, az MDP vezetősége még a késő délutáni órákban Nagy Imréért küldött egy gépkocsit, hogy az épületbe szállítsa. Nagy Imre este 9 órakor, az Országház egyik erkélyéről szólt a tömeghez. Arról beszélt, hogy nyugalomra van szükség, és a párton belül kell folytatni az általa 1953-ban megkezdett reformokat. A tömeg ennél jóval többet várt. Miután Nagy Imre felszólítására elénekelték a Himnuszt, lassan kiürült az Országház előtti Kossuth tér. A tüntetők közül sokan innen a Városligetbe vagy a Rádióhoz mentek.

Mi lett az 1953-as reformok sorsa?


344165946
Szovjet tankokkal a népakarat ellen
Szovjet tankokkal a népakarat ellen
Az események hatására a kommunista párt, az MDP vezetői október 23-án az éjjeli órákban behívták a szovjet csapatokat Budapestre, majd másnap hajnalban kinevezték Nagy Imrét a Minisztertanács elnökének, aki így újra kormányfő lett. Moszkvában a szovjet vezetés már néhány órával korábban döntött a katonai beavatkozásról, és a nyáron elkészített „Hullám” tervnek megfelelően páncélos alakulatok indultak Budapest felé.

Kiégett szovjet harckocsi Budapesten, a Móricz Zsigmond körtéren. A harckocsi tornya lerepült a páncéltestről, valószínűleg a tankon belül történő lőszerrobbanás miatt

A szovjet páncélosok megjelenése csak olaj volt a tűzre. A&nbsp;forradalom a megszállók elleni szabadságharccá vált. Október 24-től a főváros utcáin, terein főleg fiatalokból álló fegyveres csoportok alakultak. A „pesti srácokhoz” honvédek, katonatisztek is csatlakoztak. A Corvin közben, és Budapest többi részén (például a Baross téren, a Tűzoltó utcában, a Boráros téren, a Széna téren és a Móricz Zsigmond körtéren) harcoló alakulatok váltak a legismertebbé. Kezdetben a páncélosok ellen használt egyik legfontosabb fegyver a Molotov-koktél volt. 7.

A kommunista diktatúra egyik jelképének, a vörös csillagnak a ledöntése az egyik budapesti ház tetejéről. Országszerte számos hasonló cselekedet történt


17616130834

Miért beszélhetünk szabadságharcról is az események kapcsán?

A következő napokban vidéken is végigsöpört a forradalom. A városokban, falvakban a kommunista tanácsi közigazgatás sok helyütt egyszerűen eltűnt, és helyét nemzeti vagy forradalmi tanácsok vették át. Eközben a gyárak, üzemek dolgozói&nbsp;munkástanácsokat alakítottak, amelyek felváltották a kommunista pártszervezeteket.&nbsp;
Nagy Imrét mint kormányfőt a harcoló fegyveres csoportok többsége éppúgy elfogadta, mint a munkástanácsok vagy a forradalmi bizottságok. A kormány felhívása ellenére azonban a forradalmárok nem tették le a fegyvert, mert a szovjet csapatok még Magyarországon tartózkodtak. Nagy Imrének meg kellett volna győznie a szovjeteket, hogy békés eszközökkel rendet tud teremteni, tehát nyugodtan kivonulhatnak, és rábízhatják a helyzet keze­lését. Ugyanakkor a forradalmárokat is meg kellett győznie, hogy nem fogja visszaállítani az október 23. előtti viszonyokat.

Egy budapesti tűzfalról eltávolított vörös csillag helyeMilyen jellegű politikai átalakulást sürgettek az ilyen megmozdulások? Hogyan reagálhattak erre az állampárt vezetői?


Milyen megoldandó problémákkal nézett szembe Nagy Imre?

Az MDP vezetőinek és tagságának egy része azonban kizárólag a felkelés fegyveres leverését tartotta helyes megoldásnak. A „keményvonalas” kommunisták elképzelése szerint a forradalom eltiprásához elegendő lesz a szovjet hadsereg katonai támogatása és a párthű államvédelmi alakulatok erőszakos fellépése. A következő napokban újabb és újabb szovjet egységek lépték át Magyarország keleti határát, és egyértelművé vált, hogy Hruscsov a kibontakozó szabadságharc leverését akarja. Gerőt a szovjetek beleegyezésével leváltották, és helyére Kádár Jánost választották. Október végén feloszlatták az állampártot (az MDP-t), és még aznap megalakult az új kommunista párt, a Magyar Szocialista Munkáspárt (MSZMP), amelynek vezetőségi tagja lett Nagy Imre is, de az első titkára, azaz a vezetője Kádár János lett.



  



Kádár János (1912–1989) a két világháború között lett az illegális kommunista mozgalom tagja, majd a kiépülő Rákosi-diktatúrában belügyminiszterként is tevékenykedett a Rajkper idején. 1951-ben letartóztatták, és koncepciós perben elítélték. 1954-ben Nagy Imre részleges amnesztia rendeletével szabadult ki






Hogyan gondolkodtak a „keményvonalas” kommunisták?
Milyen politikai változások történtek a kommunista vezetésben?


Október 25-én délelőtt tüntetők vonultak a Parlamenthez. Barátkoztak az épület védelmére rendelt szovjet katonákkal, éltették Nagy Imrét, követelték Gerő Ernő távozását és az ÁVH megszüntetését. A békés tömegre a környező épületekből, több irányból tüzet nyitottak előbb magyar karhatalmisták, majd szovjet fegyveresek. A sortűz nyomán a rengeteg sebesült mellett száz körül volt a halottak száma. Ezekben a napokban vidéken is többször lövettek a békés tüntetők közé. Az egyik legvéresebb sortűz Mosonmagyaróváron volt, ahol a határőrlaktanya elé vonuló tüntetőkre gyilkos géppuskatüzet zúdítottak, több mint ötven embert megölve és százakat megsebesítve (október 26.).

Milyen bűncselekményeket követtek el a karhatalmisták?

Pongrátz Gergely leírása a&nbsp;Corvin köznél október 25-én vívott harcokról

„Kézigránát leszakította egy tank hernyó­talpát, és a tank csak addig tudott menni, amíg le nem szaladt a hernyótalpról. Most ott volt alig 10 méterre a Kisfaludy köz bejáratától és minden irányba tüzelt a lövegével és gépfegyvereivel. Azt is mondták, hogy négy halott van a Kisfaludy köz 2. negyedik emeletén, ahonnan benzinnel meg lehetne semmisíteni a tankot, […].
Ödön [a szerző bátyja] megjött a láda benzinnel és felmentünk a negyedik emeletre. […] Benyomtam az ajtót, amit belülről egy felfordult fotel nem engedett kinyílni. Akkora rés azonban volt, hogy bemászhattam rajta és odébb toltam a fotelt, a srácok már hozták is a benzinesüvegeket. Ödön meglocsolta benzinnel az üveg nyakán lévő rongyot és meggyújtotta. […] Odaléptem az ablakhoz, láttam a tankot alattam és rádobtam az üveget. […] hallottam az ordítást, amit a srácok végeztek: – Ég a tank! Kapott még három üveg benzint, melyeknek kanócát már nem kellett meggyújtani. Néhány perc múlva már a Körúton is csend lett, csak a diadalordításokat lehetett hallani.”


Hogyan történt a harckocsi megsemmisítése?
Miért volt szükség a házilag készített Molotov-koktélokra?


88678156869

Nagy Imre a forradalom első napjaiban
Nagy Imre kormányfő elképzelése az volt, hogy tárgyalásos úton, részben engedményekkel próbálja meg lecsillapítani a nép – általa is jogosnak tartott – haragját. Az ’56-os forradalom azért is egyedülálló a világtörténelemben, mert valójában vezető nélküli forradalom volt. Általában a forradalmak kitörése előtt már adott az a politikus vagy politikai csoport, aki a fegyveres felkelés után átveszi az irányítást. Magyarországon azonban nem így történt. Nagy Imre a kommunista párton belül ugyan ellenpólusnak számított, de nem kívánta megdönteni a fennálló rendet; kezdetben kizárólag annak korrekcióját, a „hibák kijavítását” tekintette céljának. Ilyen értelemben tehát nem volt forradalmár.

Miben különböztek kezdetben Nagy Imre elképzelései és a forradalmárok követelései?


Október 28-án Nagy Imre – a szovjet nagykövettel történt megbeszélést követően – azonnali tűzszünetet rendelt el, és bejelentette, hogy a szovjet csapatok elhagyják Budapestet. Közölte, hogy a kormány tárgyalásokat kezd a szovjet haderő egész országból történő kivonásáról. Elismerte, hogy „demokratikus forradalom” zajlik, és a kormány kész az együttműködésre a létrejött forradalmi szervezetekkel (felkelő alakulatokkal, munkástanácsokkal). Bejelentette az ÁVH feloszlatását, és új rendfenntartó erő, a Nemzetőrség megalakítását. A kormány javasolta, hogy az ország címere ismét a Kossuth-címer legyen, március 15. pedig nemzeti ünnep. Nagy Imre a munkásoknak béremelést ígért, a parasztoknak pedig az erőszakos kollektivizálás leállítását és a magángazdaságok támogatását.





Az MDP pártháza az ostromot követően. 1956- ban a Köztársaság téren (ma II. János Pál pápa tér) állt az MDP budapesti székháza, amelyet a forradalom első napjaiban kétszakasznyi (mintegy 50 ÁVH-s karhatalmista) védett. Sokak gyanúja az volt, hogy a karhatalmisták fegyvereket halmoznak fel itt, és a pincékben rabokat tartanak. Október 30-án néhány nemzetőr át akarta vizsgálni az épületet, de a pártház védői ezt megakadályozták. Tűzharc alakult ki, és néhány karhatalmista az első percekben kirohant az épületből, rájuk saját társaik lőttek hátulról. Ezt követően egyre több fegyveres felkelő érkezett a Köztársaság térre. Az órákig tartó lövöldözésben az ÁVH-sok még a sebesülteket ellátni akaró mentőkre is lőttek, ami feldühítette a tömeget. Amikor a székház védelmére érkező két magyar harckocsi átállt az ostromlókhoz, a védők beszüntették az ellenállást, megszöktek, vagy megadták magukat. Az ostrom után a pártház védői közül néhányan áldozatul estek a tömeg haragjánakMilyen szerepe volt az ÁVH-nak a korábbi napok eseményeiben? Gondold végig, a későb biekben miként tudta propagandacélokra felhasználni ezt az eseményt a forradalmat leverő hatalom!




A forradalom és szabadságharc alatt újra a Kossuth-címer lett a hivatalos állami jelkép, amely már 1946 és 1949 között is államcímer voltMit fejezett ki ez a címerválasztás?





Kiknek a követeléseit kezdte el Nagy Imre megvalósítani?


Dolgozzátok fel közösen lakóhelyetek vagy egy ahhoz közeli település 1956-os forradalom és szabadságharc alatti történéseit!

Térképezd fel az 1956-os emlékhelyeket és emlékműveket, sírokat a lakóhelyeden és környékén!
Gyűjts családi történeteket az 1956-os eseményekről!
Az internet vagy a helyi könyvtár, levéltár segítségével gyűjts kiadványokat, képeket, újságcikkeket, em­léktárgyakat lakókörnyezeted 1956-os eseményeiről!
Rendezzetek kiállítást a gyűjtött anyagból!
Készítsetek bemutatót, kiselőadást az adott témában!


A pesti srácok és szabadsághősök, valamint a ­vidék forradalma
A pesti srácok és szabadsághősök, valamint a&nbsp;­vidék forradalma
Az 1956-os forradalom és szabadságharc valódi hősei a fiatalok voltak. A forradalom az egyetemisták megmozdulásával kezdődött, ők fogalmazták meg a politikai követeléseket is. Vidéken is szerveztek tüntetéseket, ahol a fiatalokhoz hivatalnokok és munkások is csatlakoztak. Sok helyen fegyveres összetűzések is történtek. 1956. október 23-a után a helyi közösségek szintjén is fel kellett számolni a kommunista államgépezet intézményeit és befolyását. E változások hősei azok a hétköznapi emberek voltak, akik e bizonytalan helyzetben is fel merték vállalni, hogy a megalakuló munkás­tanácsok vagy nemzeti bizottságok élére álljanak.

A „pesti srácok” 1956 októberében. A világ akkoriban talán legerősebb hadseregével vették fel a harcot


Miért tekinthetjük ’56-ot „alulról szerveződő” forradalomnak?

A „pesti srácok” azonban még ennél is tovább mentek. A&nbsp;forradalom kitörése után ők voltak azok, akik fegyvert szereztek, majd akár Molotov-koktélokkal is felvették a harcot a szovjet harckocsikkal. Elszántságuk mellett segítette őket helyismeretük. Az utcai harcokban kapualjakból támadó és bútorokból, közlekedési eszközökből, utcakövekből épített barikádok mögül védekező szabadságharcosokkal szemben a harckocsik gyakran nem bizonyultak eredményesnek. A „pesti srácokat” a főváros – amelyet jól ismertek – úgy rejtette el, akár a dzsungel. Ha kellett, a házak pincéinek falát áttörve alakították ki menekülőjárataikat, és kerültek az ellenség hátába. A kapualjakban várták be támadóikat, vagy az emeletekről dobták égő benzines ­palackjaikat a páncélosokra. Ez ellen nem lehetett védekezni. A főváros utcáin harcoló forradalmárok , közép15-20 év körüli ­ipari tanulókiskolások, fiatal munkások voltak. Talán sokan közülük csak kalandvágyból váltak forradalmárokká, de az adott pillanatban nem mérlegeltek, hanem azt tették, amit hazájuk érdeke megkövetelt. Sokan elestek a harcokban, és sokakat ért el a forradalom és szabadságharc leverését kö­vető megtorlás. A „pesti srácok” között természetesen sok fiatal nő is volt, akik nemcsak a sebesültek ellátásában, de a fegyveres harcokban is részt vettek.

Milyen taktikával harcoltak a szovjet haderővel szemben?
A magyar forradalom a világtörténelem színpadán
A magyar forradalom a világtörténelem színpadán
A nem kommunista berendezkedésű országok közvéleménye már az első napoktól kezdve növekvő szimpátiával figyelte a kibontakozó eseményeket. Mindez azonban nem változtatott a hidegháború erőegyensúlyán: egyértelmű volt, hogy elsősorban a szovjet döntéseken múlik majd az ország sorsa. Az Amerikai Egyesült Államok elnöke úgy nyilatkozott, hogy nem tekinti hazánkat a nyugati érdek­szféra részének. Ez azt is jelentette, hogy nem fognak beavatkozni Magyarországon, mert ez akár a harmadik vi­lághábo­rú kirobbanását is eredményezhetné. A magyar közvélemény egy része azonban a nyugati katonai segítségben remény­kedett, bár ezt ígérő politikai nyilatkozatok nem hangzottak el.




A Time magazin címlapja. A magyar szabadságharcos lett az év embere az amerikai hetilapban




A mindössze tizenöt éves szabadságharcos lánynak, Szeles Erikának a fényképe számos nyugat-európai lapban megjelent. A felvétel elkészítése után néhány nappal, november 7-én halálos lövés érte, miközben egy sebesült fiút próbált fedezékbe húzni





Miért nem léptek fel nyíltan a nyugati hatalmak Magyarország mellett?

Nagy Imre kormánya eközben engedélyezte a többpártrendszer visszaállítását (október 30.), és újjáalakultak az 1945 és 1948 között működő fontosabb pártok (Független Kis­gazdapárt, Nemzeti Parasztpárt, Szociáldemokrata Párt). A kommunista párt ezzel elvesztette egyeduralkodó szerepét.&nbsp;Többpárti, koalíciós kormány alakult. Elérhető célnak tűnt&nbsp;egy szabad választáson alapuló, demokratikus politikai rendszer&nbsp;megteremtése. Mindez azonban&nbsp;elfogadhatatlan volt a szovjet vezetés, valamint a „keményvonalas” magyar kommunisták&nbsp;számára. A magyarországi változások ugyanis „veszélyes mintát” jelenthettek volna a többi kelet-közép-európai ország számára is, s ez akár a szovjet érdekszféra felbomlását is eredményezhette volna.

Tildy Zoltán, Nagy Imre és Maléter Pál. Nagy Imre átalakított kormányának kilenc tagja közül csak hárman voltak kommunisták. A honvédelmi miniszter Maléter Pál lett, aki korábban a felkelők mellé álló Kilián laktanyát irányította Ismételj! Ki volt Tildy Zoltán? (Segít a 7.-es tankönyv 18. leckéje.) Miért volt jelentős változás, hogy koalíciós kormány jött létre?



Milyen irányú politikai kibontakozás kezdődött Magyarországon?
Miért nem tetszett ez a szovjet vezetésnek?


Budapesten és az ország jelentős részén&nbsp;megszűntek a harcok, és helyreállt a rend.&nbsp;Moszkvában azonban már eldöntötték, hogy egy újabb katonai támadással vetnek véget a magyarországi forradalomnak. A döntésben szerepet játszott, hogy a nyugati hatalmak október végétől a szuezi válsággal&nbsp;voltak elfoglalva. 8. Nagy Imre november 1-jén bejelentette, hogy Magyarország kilép a Varsói Szerződésből, és semleges ország lesz. Sokan úgy vélik, a szovjetek végül emiatt támadták meg Magyarországot. Valójában azonban a forradalom leverését Moszkvában már Nagy Imre bejelentése előtt eldöntötték.

Hogyan illeszkedett be a magyar forradalom és szabadságharc a&nbsp;hidegháború „logikájába”?

A szovjetek az előkészületek során Kádár Jánost, aki maga is tagja volt Nagy Imre kormányának, titokban Moszkvába vitték (november 2.).&nbsp;  Őt szemelték ki a forradalom utáni „bábkormány” vezetőjének.&nbsp;November 4-én vasárnap hajnalban újra támadásba lendült a szovjet haderő. Budapest nagy részét órák alatt az ellenőrzésük alá vonták, de egyes helyeken – például a Corvin köznél, Csepelen, illetve a Széna térnél – még napokig hősiesen harcoltak a „pesti srácok”. A szovjetek új kormányt állítottak az ország élére, amelyet Kádár János vezetett.
Nagy Imre&nbsp;november 4-én számos munkatársával és családtagjaikkal együtt&nbsp;a jugoszláv követség épületében keresett menedéket. A kormányfői tisztségéről nem volt hajlandó lemondani, ami azt jelentette, hogy továbbra is kiállt a forradalom és szabadságharc ügye mellett.

Hogyan ért véget az 1956-os forradalom és szabadságharc?

A támadó szovjet csapatok november közepére mindenütt felszámolták a fegyveres ellenállást. A kommunista diktatúra visszaállításában az új kormány az MSZMP által létrehozott karhatalmi erőre, az úgynevezett pufajkások osztagaira is támaszkodhatott.

Pufajkás alakulat. Ez a fegyveres testület a szovjet csapatok segítőjeként vett részt a forradalom és szabadságharc leverésében. Öltözetüket, a pufajkát (meleg vattakabát) is részben tőlük kapták, innen az elnevezésük. Tagjai között számos volt ávós tevékenykedettMelyik időszak emberei segítették Kádárt hatalomra?

&nbsp;Az újra szovjet uralom alá kényszerített országból 1956 végéig több mint 200 ezren Nyugatra menekültek. Jórészt a semleges Ausztriába, ahol menekülttáborokba kerültek, és hetek, hónapok múltán utazhattak tovább az őket befogadó nyugati országokba. A legtöbbjük soha nem tért vissza, főleg, hogy rövidesen visszaállították a fizikai határzárat – azaz újra leereszkedett a vasfüggöny. 9.

Mit jelent a bábkormány kifejezés, és miért használható ez a ­Kádár-kormányra?

A szuezi válság
1956 nyarán az egyiptomi kormány államosította a Szuezi-csatornát, és fegyverkezési programba kezdett. Az angol és francia pénzből fenntartott fontos vízi út államosítása sértette a két nagyhatalom érdekeit, a fegyverkezés miatt pedig Izrael érezte magát veszélyben. Ezért e három ország 1956. október végén katonai ak­ciót kezdett Egyiptom ellen. A Szovjet­unió kiállt Egyiptom mellett, és atomháborúval fenyegetőzött. Az Amerikai Egyesült Államok sem támogatta a briteket és a fran­ciákat, így végül azok beletörődtek a csatorna államosításába, és Izrael is feladta az ekkor elfoglalt területek nagy részét.

Miért volt fontos Moszkvának, hogy növelje a nemzetközi feszültséget a szuezi válság során?


88678156873
Eltérő nézőpontok
Az 1956-os események értékelése már október 23-án megkezdődött. Gerő Ernő és a párt vezetősége azonnal lejárató célzattal az ellenforradalom kifejezést használta. Eközben a közvélemény az elnyomó hatalommal szembeni forradalomként tekintett a történtekre, amely a szovjet csapatokkal szembeni jogos önvédelmi szabadságharcként folytatódott. A&nbsp;két politikus alábbi megnyilvánulásai ezek alapján értelmezendők.
Nagy Imre beszéde 1956. október 28-án

„A&nbsp;kormány elítéli azokat a&nbsp;nézeteket, amelyek szerint a&nbsp;jelenlegi hatalmas népmozgalom ellenforradalom volna. […] az is vitathatatlan, hogy ezekben a&nbsp;megmozdulásokban elemi erővel bontakozott ki egy nagy, egész népünket átfogó és eggyé forrasztó nemzeti demokratikus mozgalom. Ez a&nbsp;mozgalom célul tűzte ki, hogy biztosítsa nemzeti függetlenségünket, önállóságunkat, szuverenitásunkat, kibontakoztassa társadalmi, gazdasági, politikai életünk demokratizmusát, mert csak ez lehet a&nbsp;szocializmus alapja hazánkban. […]”


Hogyan értékelte Nagy Imre az eseményeket?
Milyen irányultságú politikai kibontakozásban bízott?

&nbsp;
Kádár János beszéde 1956. november 1-én

„Népünk dicsőséges felkelése lerázta a nép és az ország nya­káról a Rákosi-uralmat, kivívta a nép szabadságát és az ország függetlenségét, amely nélkül nincs, nem lehet szocializmus. […] Büszkék vagyunk arra, hogy a fegyveres felkelésben, annak vezetésében becsülettel helytálltatok, áthatva igazi haza­szeretettől, a szocializmus iránti hűségtől. Őszintén beszélünk hozzátok. A&nbsp;nép felkelése válaszút elé érkezett. Vagy lesz elég ereje a magyar demokratikus pártoknak vívmá­nyaik megszilárdítására, vagy szembekerülünk a nyílt ellenforradalommal. Nem azért ömlött a magyar ifjak, honvédek, munkások és parasztok vére, hogy a Rákosi-féle önkényuralmat az ellenforradalom uralma váltsa fel. Nem azért harcoltunk, hogy a munkásosztály kezéből kiragadják a bányákat és gyárakat, a parasztságtól a földet. Vagy biztosítja a felkelés ­népünk számára a demokrácia alapvető vívmányait: a gyülekezési és szervezkedési jogot, személyes szabadságot és biztonságot, a jogrendet, a sajtószabadságot, a humanizmust, az emberséget – vagy visszasüllyedünk a régi, úri világ rabságába és ezzel együtt idegen szolgaságba.”


Hogyan értékelte Kádár János az eseményeket?
Milyen irányultságú politikai kibontakozásban bízott?
Értékeljük a beszédét a történtek ismeretében!


Albert Camus, irodalmi Nobel-díjas francia író, A magyarok vére című írásából (1957. október)

„A legázolt, bilincsbe vert Magyarország többet tett a szabadságért és igazságért, mint bármelyik nép a világon az elmúlt húsz esztendőben. Ahhoz, hogy ezt a történelmi leckét megértse a fülét betömő, szemét eltakaró nyugati társadalom, sok magyar vérnek kellett elhullnia – s ez a vérfolyam most már alvad az emlékezetben.
A magára maradt Európában, csak úgy maradhatunk hívek Magyarországhoz, ha soha és sehol el nem áruljuk, amiért a magyar harcosok életüket adták, és soha, sehol – még közvetve sem – igazoljuk a gyilkosokat."


Mely üzenetek voltak fontosak az író értékelésében?


88678156877
Összefoglaló kérdések és feladatok

Melyek voltak az egyetemisták legfontosabb követelései 1956 októberében?
Milyen fontosabb események történtek 1956. október 23-án?
Mely tények bizonyítják, hogy október 23-án forradalom kezdődött?
Hogyan vált a forradalom szabadságharccá?
Milyen intézkedéseket tett Nagy Imre kormánya az önállóság helyreállítása és a belső viszonyok rendezése érdekében?
Miért döntöttek a szovjet vezetők a magyar forradalom leverése mellett?
Hogyan történt a szabadságharc eltiprása?

