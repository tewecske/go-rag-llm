
Cél: a rendszerváltoztatás utáni utcanévváltozások, szoborelbontások és szoborállítások, emléktábla-kihelyezések megismerése a lakóhelyen.




Mik voltak azok a jelképes intézkedések a lakóhelyen, amelyek a rendszerváltoztatás hatására és következményeként történtek 1989-től napjainkig?






Megtervezni és megvalósítani egy közös feladatot.
Adatokat és információkat gyűjteni különböző forrásokból.
Megtalálni a megoldásokat az összegyűjtött információk érdekes bemutatásához.




4-5 fős csoportokat alakítunk.
Kiválasztjuk és megkeressük azokat a forrásokat, amelyek hasznosak lehetnek a feladat elvégzéséhez.
Információkat gyűjtünk a kiválasztott forrásokból (térképek, helyi újságok, helytörténeti kiadványok stb.).
Megszervezzük a munkát. Megválasztjuk a tevékenységek felelőseit: vezető, adatgyűjtő, szerkesztő stb. A csoport munkájáról munkanaplót vezetünk.
Megtervezzük, hogy milyen módon gyűjtjük be és dokumentáljuk a változásokról szóló információkat (pl. internetes keresés, beszélgetések helyi lakosokkal; fényképek, térképek, leírások készítése). Azt is megtervezzük, hogy a projektmunka eredményét milyen formában fogjuk bemutatni (pl. PowerPoint-bemutató, helytörténeti séta).
Elvégezzük a gyűjtőmunkát.
Elkészítjük a beszámolónkat a lakóhelyünkön történt utcanévváltozásokról és egyéb, a rendszerváltoztatással összefüggésbe hozható jelképes eseményről.

Tervezzük meg projektünket! Készítsétek el a tervezést segítő táblázatot a füzetetekbe, és töltsétek ki, egészítsétek ki közösen! (A felelősök a csoporttagok munkájának összehangolásáért felelnek.)






















&nbsp;

