
AZ 1950-ES ÉVEKBEN a kommunista diktatúrával szembeni elégedetlenség és a nemzeti szabadságvágy egyre hangosabban kezdett felszínre törni, mígnem 1956-ban kitört a magyar forradalom és szabadságharc. A szovjetek a forradalmat katonai erővel leverték, és Kádár Jánost juttatták hatalomra. Ő lett az újjászervezett kommunista párt, a Magyar Szocialista Munkáspárt főtitkára és a kormány feje. Személye egy korszak jelképe is lett. Hatalmának első éveit véres megtorlás jellemezte. A forradalom résztvevői közül sokakat börtönbe vetettek, vagy kivégeztek. Az 1960-as évektől fokozatosan enyhült az elnyomás, és a többi kommunista országhoz képest egy élhetőbb rendszer alakult ki. Ezzel együtt a kommunista párt hatalmát nem lehetett megkérdőjelezni. A demokratikus változások igénye azonban a társadalomban végig jelen volt. Részben ez, részben a nemzetközi politikai helyzet változása vezetett a rendszerváltoztatáshoz 1989-ben.
A RENDSZERVÁLTOZTATÁST KÖVETŐEN hazánkban lehetőség nyílt a demokratikus viszonyok megteremtésére. Csatlakozhattunk az euroatlanti katonai-politikai szövetséghez, a NATO-hoz, és teljes jogú tagjai lehettünk az európai államok közösségének, az Európai Uniónak. Mindez az átalakulás persze nem történhetett zökkenők nélkül a gazdaságban és a társadalomban.


miért és hogyan tört ki az 1956-os forradalom.
hogyan harcoltak a „pesti srácok” a szovjet haderővel szemben.
hogyan szilárdította meg Kádár János a hatalmát.
miért nevezték Magyarországot a „legvidámabb barakknak”.
mik voltak a rendszer bukásának előjelei.
hogyan jött létre Magyarországon a jogállam, és hogyan működnek az intézményei.



A Memento Park – Szoborpark Múzeum, ahol a kommunista diktatúra alatt készült szobrokat gyűjtötték össze a rendszerváltozás után



ok-okozati összefüggéseket bemutatni és az összefüggéseket tényekkel és érvekkel bizonyítani.
történelmi személyeket tetteik, megnyilatkozásaik alapján jellemezni és történelmi szerepüket értékelni.
történelmi események, folyamatok egymástól eltérő értékelését a tények és az érvek alapján összehasonlítani.
az összegyűjtött információkat szétválogatni jelentőségük vagy megbízhatóságuk szerint.
a megismert tények, információk alapján további kérdéseket megfogalmazni.
különféle témájú összehasonlítások eredményeit informatívan és érdekesen bemutatni, ábrázolni.
összefüggéseket találni a politikai, gazdasági és társadalmi változások között.

