1. Összefoglaló feladat
Foglald össze az 1956-os forradalom és szabadságharc budapesti eseményeit a következő helyszínek és fogalmak, valamint a tankönyvi térkép (1. téma) felhasználásával! Dolgozz a füzetedben!
pártellenzék • MEFESZ • Műegyetem • Petőfi-szobor • Bem-szobor • Városliget • Magyar Rádió • Széna tér • Corvin köz • Molotov-koktél • pesti srácok • Kossuth tér • MSZMP • nemzetőrség • többpárti kormány • munkástanácsok • pufajkások
2. Összefoglaló feladat
Válaszolj néhány mondatban a kérdésekre! Rögzítsd a válaszaidat a füzetedben!

Milyen megtorlások érték a forradalom résztvevőit és támogatóit? Vessétek össze ezek mértékét az 1848–49-es szabadságharcot követő megtorlás arányával!
Hogyan és miért értékelte át az új állampárt egy hónap elteltével az 1956-os eseményeket? Milyen szerepük volt a szovjeteknek ebben a döntésben?
Mik voltak Nagy Imre és társai kivégzésének kül- és belpolitikai okai, személyes indítékai?
Milyen hasonlóságok és milyen különbségek voltak a Rákosi- és a Kádár-korszak hatalomgyakorlási módszerei között? Írj példákat is!

3. Összefoglaló feladat
Oldjátok meg csoportmunkában az alábbi felada­tokat!

Miért az életszínvonal emelése került a kádári gazdaságpolitika központjába? Milyen élet­mód­­­­beli változások történtek ennek nyomán?
Milyen hasonlóságok és különbbségek jellemzik a téeszesítést a Kádár- és a Rákosi-korszakban?
Mik voltak az új gazdasági mechanizmus be­vezetésének az okai? Milyen következmények­kel járt az új gazdaságpolitika?
Magyarázzátok meg az alábbi fogalmakat!maszek - háztájiMennyiben mondtak ezek ellent a szocialista gazdaságpolitikának?

4. Összefoglaló feladat
Beszéljétek meg páros munkában az alábbi szempontok alapján a „gulyáskommunizmus” év­tizedeit! Írjatok le 4-5 kulcsszót mindegyikhez!

Milyen tényezők hatására folytatódott a vidéki lakosság városokba áramlása? Milyen gondokat jelentett ez az egyéneknek és az államnak egyaránt?
Értékeljétek a korszak lakásépítési programját és hatásait! Mérlegeljétek erényeit és hibáit egyaránt!
Milyen változások figyelhetők meg a hazai háztartásokban ekkoriban?
Mit jelent, hogy ebben a korszakban Magyarország a „legvidámabb barakk” volt? Bizonyítsátok ezt tényekkel!

5. Összefoglaló feladat
Kutassatok a világhálón! Válaszoljatok a kérdésekre az internet segítségével!

Hogyan volt jelen a mindennapi életben a párt (MSZMP) és a KISZ? Soroljatok fel példákat!
Miért töltött be a film kitüntetett szerepet a Kádár-korszakban? Gyűjtsetek példákat az internet segítségével a kor jelentős filmalkotásai­ból! Említsetek jelentős rendezőket és színészeket is az időszakból!
Mit jelentett a „három T”? Nézzetek utána, kitől származik ennek az ötlete és megvalósítása!
Mi volt a rock- és beatkultúra szerepe a korabeli ifjúság életében? Hozzatok minél több példát!

6. Összefoglaló feladat
Dolgozzatok csoportokban!

Miért következett be gazdasági válság Magyarországon az 1980-as években? Mit jelentett az adósságcsapda, és miért következett be?
Miért erősödtek az ellenzéki megmozdulások a nyolcvanas években? Milyen formái voltak ezeknek?
Miért 1956 átértékelése került az ellenzéki megmozdulások homlokterébe?
Rendezzetek vitát a Kádár-rendszerről! Mérlegeljétek Kádár János történelmi szerepét is!


20088105322

305555158

88784284497

20360880054
