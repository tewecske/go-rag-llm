Ráhangoló
Egy ország fejlődését és az ott lakók életét alapvetően meghatározza a politikai hatalom gyakorlásának módja és rendszere. A történelemből megismerhetted már, hogy az egyéni szabadság vagy a gazdasági élet szempontjából mennyire éles az ellentét a diktatúrák és a demokráciák között. A demokratikus államberendezkedés, valamint az azt megalapozó politikai törekvések gyökerei az ókorig nyúlnak vissza.


Milyen politikai irányzathoz köthető diktatúrák voltak Európá­ban a 20. században?
Miben tér el ettől a demokratikus államberendezkedés?

A demokratikus berendezkedés alapjai
A demokratikus berendezkedés alapjai
A demokrácia görög eredetű kifejezés, és népuralmat jelent. Két formája létezik, illetve létezett a történelemben: közvetlen (részvételi) és közvetett (képviseleti). Közvetlen demokrácia működött az ókori Athénban, ahol a teljes jogú polgárok a legfontosabb közügyekről a népgyűlésen maguk döntöttek. A modern kori demokráciára inkább a közvetett képviseleti forma a jellemző, amely esetében a nép az általa választott képviselők (innen az elnevezés) révén gyakorolja a közhatalmat, például törvényeket alkot. Az újkorban először Angliában, majd az Amerikai Egyesült Államokban alakult ki ilyen jellegű rendszer. A megválasztott képviselők tevékenysége ellenőrizhető, és a törvény által előírt módon kiírt választásokon békés körülmények között leválthatók. 1.

Mi a különbség a közvetlen és a közvetett demokrácia között?

Európa újkori történelmében a felvilágosodás idején – a 17–18. században – fogalmazódtak meg azok a törekvések, amelyek elérendő politikai célnak tekintették a királyi hatalom korlátozását. Mindenekelőtt olyan államberendezkedésre törekedtek, ahol megvalósul a hatalmi ágak szétválasztása. Vagyis, ahol elkülönül egymástól a törvényhozó (országgyűlés), a végrehajtó (kormány) és az igazságszolgáltató (bíróság) hatalom. 2.

Idézzük fel, mit jelent a népfelség elve!

&nbsp;Winston Churchill a demokráciáról

„A demokrácia a legrosszabb kormányzási forma – nem számítva az összes többit, amellyel az emberiség időről időre megpróbálkozott.”
„A legjobb érv a demokrácia ellen egy ötperces beszélgetés egy átlagos szavazóval.”


Miért kritizálja, de egyben mivel támasztja alá a demokratikus berendezkedést Churchill?


Montesquieu A törvények szelleméről, 1748

„Ha a törvényhozó hatalom a végrehajtó hatalommal ugyanabban a személyben vagy ugyanabban a hatósági testületben egyesül, nincsen szabadság, mivel attól lehet tartani, hogy az ilyen uralkodó vagy az ilyen testület zsarnoki törvényeket fog hozni, s azokat zsarnoki módon fogja végrehajtani.
Akkor sincsen szabadság, ha a bírói hatalom nincsen elválasztva a törvényhozó, valamint a végrehajtó hatalomtól. Ha a bírói hatalom a törvényhozói hatalomhoz kapcsolódik, az állampolgárok élete és vagyona feletti hatalom önkényes lenne, mert a bíró törvényhozó is volna. Ha a bírói hatalom a végrehajtó hatalomhoz lenne kapcsolva, a bírónak elnyomó hatalma lenne.”


Idézd fel, mit tanultál a felvilágosodásról!
Miért fontos a hatalmi ágak szétválasztása?




II. Erzsébet brit királynő (ur.: 1952–2022) és Károly herceg, aki édesanyja halála óta III. Károly néven uralkodikNézz utána, ki a jelenlegi brit trónörökös!

A politikai jogok kiterjesztéséhez kapcsolódva a 19. században komoly elméleti viták folytak a választójogról. Kezdetben a korlátozott választójogot tartották célszerűnek, ahol a felnőtt férfilakosság vagyoni és műveltségi helyzete alapján rendelkezik választójoggal. Egy idő után azonban már az általános választójog bevezetése lépett előtérbe, amely a felnőtt férfilakosságra vonatkozott. Ebben a korszakban a női választójog bevezetését még nagyon kevesen támogatták. Ennek kiterjesztése az európai országokban döntő részben a 20. század első felében valósult meg, alapvetően az első világháború utáni időszakban.






Ország


Férfiak


Nők




Nagy-Britannia


1918, előtte kb. a férfiak 55%-a


1918




Franciaország


1848


1944




Németország


1871


1918




Olaszország


1912


1946




Magyarország


1945


1945




Svájc


1848


1971



Az általános választójog bevezetése néhány európai országbanMit gondolsz, mi lehetett az oka annak, hogy a férfiak és a nők külön­böző időpontokban kapták meg a szavazati jogot?

Milyen lépésekben valósult meg a választójog bővítése?





Diktatúrák


Demokráciák




Nincsenek szabad választások, vagy egypárti látszatválasztá­sokon kapnak felhatalmazást a&nbsp;kormányzásra.


Szabad választásokon a hatalomra kerülők az állampolgároktól ­kapnak felhatalmazást a kor­mányzásra.




A törvények, rendeletek az uralmon lévők önkényes elhatározásából születnek.


A törvények parlamenti vita után demokratikus szavazati többséggel születnek.




Az uralmon lévők a törvények felett állnak, melyek csak az alattvalókra vonatkoznak.


A törvények mindenkire vonatkoznak.




Az uralmon lévők minden ellenvéleményt tiltanak és megtorolnak. Szervezeteket is csak ők ­hozhatnak létre.


Az állampolgárok szabadon ­nyilváníthatnak véleményt, ­hozhatnak létre szervezeteket.




Egypártrendszer van.


Többpártrendszer van.



A diktatúra és a demokrácia egyes jellemzőiA táblázat és az ismereteid alapján mutasd be, hogy a diktatúra és&nbsp;a&nbsp;demokrácia egyes jellemzői hogyan függenek össze egymással!

88695248004
Az athéni demokrácia működése
Az athéni demokrácia működése
Az ókori görögök nagy része nem birodalmakban, hanem ­városállamokban, poliszokban élt. Ilyen városállam volt az Attikai-félszigeten elhelyezkedő Athén. Itt kezdetben királyok uralkodtak. Később, hasonlóan szinte valamennyi görög poliszhoz, az előkelő származású nemesek vették kezükbe a hatalmat. Annak érdekében, hogy senki ne ragadhassa ma­gához a hatalmat, bevezették a cserépszavazást. Ha a nép úgy ítélte meg, hogy valaki veszélyesen nagyratörővé kezd válni, cserépszavazást tartottak. Akinek a neve a legtöbbször szerepelt a polgárok által leadott cserépdarabokon, annak tíz évre el kellett hagynia a várost, vagyis száműzetésbe kellett vonulnia.
















Cserépszavazáshoz használt cserepek. A feliratok többek között Themisztoklész, Miltiadész és Periklész nevét tartalmazzákNézz utána, ki volt Miltiadész és Themisztoklész!



Mit akartak a cserépszavazással elkerülni?

A köznép, azaz a démosz tagjai ekkor nem szólhattak még bele az állam irányításába. Először a népgyűlésen és a bíróságok munkájában való részvételt vívták ki. Hivatalt azonban kezdetben még nem viselhettek. A népgyűlés törvényhozó testületként működött, vagyis a démoszhoz tartozó polgárok ezen keresztül beleszólhattak az államélet működésébe. A népgyűléseken csak a polgárjoggal rendelkező nagykorú férfiak vehettek részt. A nők és a gyerekek nem rendelkeztek politikai jogokkal, mint ahogy a nem athéni születésű városlakók sem. Az össznépesség közel harmadát kitevő rabszolgák mindenféle jogtól meg voltak fosztva.

Milyen szerepet töltött be a népgyűlés Athén politikai életé­ben?

Athén, mint nagyhatalom
Az ókori Athén a Kr. e. 5. században az egész görög világ legerősebb tengeri hatalmává vált. A Perzsa Birodalom flottájára a szalamiszi tengeri csatában mért vereséget. Ezt követően hajóhaduk felszabadította a perzsák által megszállt görög városokat, amelyek aztán beléptek az Athén vezette katonai szövetségbe. Adót fizettek azért, hogy az athéni flotta megvédje őket a perzsáktól. Így lett Athén nemcsak katonai nagyhatalom, hanem gazdag városállam is. Az élénk kereskedelem nagy hasznot hozott a város kereskedőinek és kézműveseinek. Emellett a szövetségesek adóiból befolyt pénzből épültek fel a fenséges látványt nyújtó Akropolisz domb templomai is, amelyeknek még ma is csodájára járnak a turisták.

Milyen hatással volt a perzsák elleni győzelem Athén gazdasági életére?
Gondolkodj Athén szövetségeseinek fejével! Miért volt előnyös a számukra Athén vezető szerepe, és miért nem?


A Kr. e. 5. század közepén Periklész alakította ki a demokráciát, ami a legszegényebb athéni polgároknak is megadta a lehetőséget, hogy a népgyűlésen felszólaljanak, és az államélet egyes ügyeiben is tevékenykedjen. 3. Egy szegény embernek mindennap dolgoznia kellett a megélhetéséért, ezért nem tudott részt venni a bíróságok vagy a tanács munkájában. Periklész az államkincstárból napidíjat fizettetett nekik, így ők is bíráskodhattak, tanácskozhattak. Még a színházlátogatásukat is az állam fizette ki. A legtöbb tisztséget sorsolással osztották el. A hadvezéreket azonban továbbra is kézfelemeléssel választották, mert a hadsereg vezetéséhez tapasztalatra és tehetségre volt szükség. Mintegy másfél évtizedig Periklész is ezt a tisztséget viselte. Athén a Kr. e. 5. század utolsó harmadában elhúzódó háborúban vereséget szenvedett Spártától. A harcok alatt egy, a városban tomboló járványban Periklész is meghalt. A vesztes poliszban végül összeomlott a demokrácia, de az a fajta politikai eszme, hogy az államügyek intézésébe a közemberek is beleszóljanak, nem merült feledésbe.

Szónoki emelvény maradványa az athéni Pnüx dombon, ahol a népgyűléseket tartották.Hogyan értelmezhető a közvetlen demok­rácia kifejezés az ókori Athénban?



Mit tett Periklész annak érdekében, hogy minden athéni polgár beleszólást kaphasson az állam ügyeibe?
Tartsatok egy népgyűlést, amelyen megvitatjátok Periklész javaslatát a napidíjról! Legyenek ellene és mellette érvelők is!


Periklész beszéde Thuküdidész görög történetírónál, Kr. e. 5. század

„Mi olyan államformában élünk, amely nem szomszédaink törvényeit veszi mintául, s inkább mi szolgálunk példaképül másoknak, mint hogy mi utánoznánk más népeket. A neve pedig, mivel az uralom nem néhány ember, hanem a többség kezében van, demokrácia. A magánügyekben a törvény mindenkinek egyenlő jogot biztosít, ami pedig a tekintélyt és azt illeti, hogy egyesek miért örvendenek jó hírnek, a megbecsülés nem a közéletben elfoglalt helyzetüktől, hanem az érdemeiktől függ, s ha valaki képes rá, hogy városának valamilyen szolgálatot tegyen, ezt akkor is megteheti, ha szegénysége miatt társadalmi rangja jelentéktelen.”


Miért előnyös a demokrácia Periklész szerint az athéniak számára?


A márványból épült Parthenón az Akro­poli­szon. A Pallasz Athéné tiszteletére emelt templom építésére Periklész a kor legkiválóbb&nbsp; szobrászait hozatta Athénba Honnan volt Athénnak pénze a látványos építkezésekhez?


88695254298
A parlamentáris rendszer működése Nagy-Britanniában
A parlamentáris rendszer működése Nagy-Britanniában
Angliában a 17. század végén alakult ki az a politikai berendezkedés, amelyben először érvényesült a hatalommegosztás elve. Az 1689-ben kiadott Jognyilatkozattal létrejövő alkotmányos monarchia rendszerében a törvényhozó hatalom a parlament kezébe került. 4. A végrehajtó hatalmat egy ideig még a mindenkori király által, tetszése szerint kinevezett kabinet gyakorolta. A 18. század közepétől azonban már a választásokon győztes párt politikusaiból nevezte ki a kormányt az uralkodó. Emellett az igazságszolgáltatást is elválasztották a másik két hatalmi ágtól.

Milyen gyakorlati lépésekkel valósult meg a királyi hatalom korlátozása Angliában?

A 19. században az uralkodók egyre inkább háttérbe szorultak, és kialakult az a gyakorlat, amelyet kissé leegyszerűsítve így írnak le: „a király uralkodik, de nem kormányoz”. Ebben az is meghatározó szerepet játszott, hogy a kabinetrendszert idővel felváltotta a parlamentnek felelős kormány testülete, ami azt jelentette, hogy a kormányok a választott parlamentnek voltak felelősek, nem a királynak. Az uralkodó jogköre idővel igen korlátozottá vált (például kinevezi a miniszterelnököt, szentesíti a törvényeket; de nem oszlathatja fel a parlamentet, és vétójoga sincsen).
A brit törvényhozó testület kétkamarás, az alsóházba a megválasztott képviselők, a Lordok Házába a születési előjogok alapján az arisztokraták kerültek. A 20. század elején megszüntették a Lordok Házának vétójogát, ezáltal a választásokon alsóházi többséget elnyert párt könnyebben keresztülvihette akaratát.

Nagy-Britannia államszervezeteKülönítsük el a hatalmi ágak tevékenységét!


Milyen jellemzői vannak az alkotmányos monarchiának?

Nagy-Britannia parlamentáris demokráciájában megszokott a pártok versengése. Évtizedeken keresztül két meghatározó erő – a Konzervatív Párt és a Liberális Párt – politikai váltógazdasága jellemezte a közéletet, vagyis a választási eredmények alapján szinte felváltva irányították az országot. Rajtuk kívül még működtek pártok az országban, de kormányerővé nem tudtak válni. A társadalmi átalakulás, azaz a munkásréteg megnövekedése miatt azonban előretört a szociáldemokrata értékrendet valló Munkáspárt, amely lassan háttérbe szorította a liberálisokat. (Az utolsó liberális miniszterelnök a versailles-i békekonferencián részt vevő Lloyd George volt.)

Mit jelent a „politikai váltógazdaság”?

Európában napjainkban Nagy-Britannián kívül majd egy tucat országban van király vagy más egyeduralkodó. Ezek ugyanúgy parlamentáris monarchiák, ami azt jelenti, hogy a kormányok nem a királynak, hanem a választott parlamentnek felelősek. Az uralkodónak inkább reprezentációs feladatai vannak, vagyis az államot képviseli hazai és nemzetközi színtéren.

Nézz utána, melyek Európa királyságai! Hol van főhercegség?

Részletek a Jognyilatkozatból

„A felső- és alsóháznak […] tagjai […] nyilatkozatot adtak ki […]
4. Hogy a korona céljaira való pénzfelvétel […] a parlament hozzájárulása nélkül […] érvénytelen. […]
6. Hogy az országban béke idején, a parlament hozzájárulása nélkül állandó hadsereg felállítása és tartása, törvénytelen.
8. Hogy a parlamenti választások szabadok.
9. Hogy a szólás, vitatkozás és tárgyalás szabadságát a parlamenten kívül semminemű hatóság, semmiféle helyen kérdés tárgyává nem teheti. […]
12. Hogy minden pénzbírság törvénytelen és érvénytelen, mielőtt a vádlottra a bűnt rá nem bizonyították.
13. És, hogy a sérelmek orvoslására és a&nbsp;törvények kijavítására, megerősítésére és megtartására a parlamentet össze kell hívni.”


Milyen politikai változások olvashatók ki a részletből?
Milyen jogokat adtak a polgároknak? Mitől védték meg őket?


Alapjogok a Függetlenségi nyilatkozatban

„[…] minden ember egyenlőnek teremtetett, nekik a Teremtő bizonyos el nem idegeníthető jogokat adott, amelyek közé tartozik egyebek között az élethez, a szabadsághoz való jog, a boldogságra való törekvés; ezen jogok biztosítására kormányzatok alakulnak, amelyek jogos hatalma a kormányzottak beleegyezéséből ered; valahányszor a kormányforma e célokat veszélyezteti, a népnek jogában áll azt megsemmisíteni és újat felállítani.”


Melyek az alapjogok a forrás szerint?
Mely mondatokban érhető tetten a nép­felség elve?

Az elnöki rendszer működése az Amerikai Egyesült Államokban
Az elnöki rendszer működése az Amerikai Egyesült Államokban


George Washington (1732–1799) tábornok, a Kontinentális Hadsereg főparancsnoka, majd az Amerikai Egyesült Államok első elnöke volt. Róla nevezték el az ország fővárosát, és az egyik tagállamát.Nézz utána, melyik város szá­mí­tott egyfajta „fővárosnak” a független­ségi háború idején!

A 18. században jelentős fordulat következett be Nagy-Britannia és észak-amerikai gyarmatai viszonyában: a tizenhárom gyarmat függetlenségi háborút indított az anyaország ellen. (A történelmi háttérről a 14. témában lesz szó.) A háború folyamán a közös érdekeiket felismerő gyarmatoknak két feladatuk volt: tisztázni a viszonyukat Nagy-Britanniával, és létrehozni egy ütőképes hadsereget. Az első célt az 1776. július 4-én kiadott Függetlenségi nyilatkozattal érték el. 5. A nyilatkozat a felvilágosodás eszméit ültette át a gyakorlatba. Kimondta, hogy minden embert megilletnek az alapvető polgári szabadságjogok. A zsarnokság megszüntetése érdekében pedig kimondták a gyarmatok elszakadását Nagy-Britanniától. A telepesek kezdetben vereséget szenvedtek a jobban szervezett és tapasztaltabb brit haderőtől. Hamarosan azonban főparancsnokuk, George Washington erős hadsereget szervezett, amely végül győzelmet aratott. Nagy-Britannia 1783-ban elismerte egykori gyarmatainak a függetlenedését.



Milyen nyomait láthatjuk a Függetlenségi nyilatkozatban a felvilágosodásnak?
A Függetlenségi nyilatkozat tartalmazza a legfontosabb emberi és polgári jogokat. Sorold fel, melyek ezek!


A Függetlenségi nyilatkozat aláírói
A Függetlenségi nyilatkozatot ötvenhatan írták alá. Az aláírók közül később öten brit árulók fogságába estek, akik kínzás után megölték őket. Tizenkettő otthonát a brit katonák porig égették. Kilenc közülük csatában megsebesült, és később meghalt. Huszonnégyen az aláírók közül jogászok voltak, kilenc jómódú farmergazda. Ketten közülük később elnökök is lettek.

Nézz utána, kik voltak azok, akiket később elnöknek választottak!


Rövidesen az Amerikai Egyesült Államok tagállamainak képviselői összeállították az ország alkotmányát, amely többek között az államélet belső szabályozását, az értékek és alapelvek rögzítését tartalmazó alapdokumentum. 6. Ebben a két legfontosabb elv, a hatalmi ágak szétválasztása, valamint a „fékek és ellensúlyok” rendszere érvényesült. Ez utóbbi megakadályozta a túlzott hatalom kialakulását, mivel a hatalmi ágak kölcsönösen ellenőrizték, és bizonyos mértékben korlátozták is egymás működését.

Értelmezd a „fékek és ellensúlyok” kifejezést a következő oldalon lévő ábra segítségével!

A köztársaság élén a közvetett úton négy évre megválasztott elnök áll, aki nemcsak államfő, hanem kormányfő is egyben, azaz a végrehajtó hatalom irányítója. Például kinevezi a szövetségi kormány tagjait, irányítja az általa kinevezett külügyminiszterrel a külügyeket, illetve ő a hadsereg főparancsnoka. Az első amerikai elnök George Washington lett, aki két cikluson keresztül irányította az országot (1789–1797). Az elnökválasztást négyévente rendezik meg, és már a 19. század utolsó harmadától megszokott gyakorlattá vált, hogy két nagy politikai párt, a Republikánus Párt és a Demokrata Párt jelöltje méri össze erejét.


Milyen elvek épültek be az alkotmányba?
Milyen jogkörei vannak az elnöknek?


Az igen erős elnöki hatalmat azonban mind a Kongresszus, mind a Legfelsőbb Bíróság ellenőrzi és korlátozhatja. Az elnök által kinevezett és a Szenátus által megerősített személyekből áll össze a Legfelsőbb Bíróság. A testület tagjai élethossziglan töltik be a tisztséget, így tevékenységük több elnöki cikluson is átível. A Legfelsőbb Bíróság felügyeli az elnök munkáját.
A törvényhozó testületként működő Kongresszus kétkamarás: az alsóházba (Képviselőház) választott képviselők kerülnek, a felsőházba (Szenátus) a tagállamok törvényhozó testületei két-két szenátort küldenek.

Az Amerikai Egyesült Államok államszerkezeteKülönítsük el az egyes hatalmi ágakat! Hogyan ellenőrzik egymást a különböző hatalmi ágak?


Hogyan korlátozható az elnök tevékenysége?

Az alkotmány így rendelkezik az elnök személyéről és megválasztásáról: „A végrehajtó hatalom az Egyesült Államok elnökét illeti. A tisztségét négy év időtartamára viseli és az ugyanarra az időtartamra választott al­elnökkel együtt, a következőképpen választják: mindegyik állam kijelöl oly módon, ahogyan törvényhozása utasítja, ugyanannyi elektort, mint a Kongresszusban az államot megillető szenátorok és képviselők száma együttvéve; […].”
Az Amerikai Egyesült Államok elnökét az egyes tagállamok által kijelölt elektorok (összesen 538 fő) választják meg úgy, hogy a szavazatukat arra a jelöltre kell leadniuk, akire az adott államban több szavazat érkezett. Így tehát előfordulhat, hogy valamelyik jelölt összesen több szavazatot kap, de kevesebb elektort szerez meg, ezáltal alulmarad a versenyben.

Nézz utána a 2016-os elnökválasztási eredménynek! Ki nyert volna a szavazatok többsége alapján, és végül ki lett az elnök az elektori szavazatok alapján?


A férfiak általános választójogát a 19. század közepén vezették be, bár több déli államban a század végére megnyirbálták a feketék politikai jogait. Az ottani tagállamokban bevált gyakorlat volt az „elkülönített, de egyenlő” bánásmód alkalmazása, amely a fekete lakosság elkülönítését, szegregációját (például iskolákban, tömegközlekedési eszközökön) jelentette. A választójogot a 20. század első felében terjesztették ki a nőkre (1919-től) és az indián őslakosságra (1924-től). (Magyarországon a dualizmus évtizedeiben minden nemzetiség – a magas vagyoni cenzus ellenére – rendelkezett választójoggal, vagyis fel sem merült az, hogy etnikai alapon kizárjanak egy népcsoportot a választásokból. Emellett a kiegyezés évében kimondták a zsidó emancipációt, ezzel nálunk megvalósult a tényleges polgári jogegyenlőség.)

Mely lépésekben valósult meg a választójog kibővítése?

Az Amerikai Egyesült Államok alkotmányának bevezető része, 1787

„Mi, az Egyesült Államok népe, attól vezetve, hogy tökéletesebbé tegyük az Uniót, megvalósítsuk az igazságosságot, biztosítsuk a belső nyugalmat, gondoskodjunk a közös védelemről, előmozdítsuk a közjót, biztosítsuk a szabadság áldásait magunk és utódaink számára, meghagyjuk és bevezetjük az Amerikai Egyesült Államok jelen alkotmányát.”


Milyen fő elvek fogalmazódtak meg a részletben?


88695257412

88695257409
Összefoglaló kérdések és feladatok

Mik a fő jellemzői a demokratikus berendezkedésnek?
Fogalmazd meg egy teljes jogú szegény athéni polgár nevében, miért támogatod Periklész politikáját!
Milyen sajátos vonásai vannak a brit alkotmányos berendezkedésnek?
Hogyan érvényesül a hatalommegosztás az Amerikai Egyesült Államok államéletében?

Olvasmány
Érdekességek az alkotmányozás történetéből



Három nagy nyugati államnak erősen eltérő volt az alkotmányozási múltja. Angliának ún. történelmi alkotmánya van, amely szokásjogi alapon a 13. század óta született fontos törvényeket foglalja magában. Az Amerikai Egyesült Államok ragaszkodik 1787-ben keletkezett egységes alkotmányához (ez volt az első ilyen a világon), amelyet kiegészítésekkel és értelmezésekkel tesznek naprakésszé. (Eddig 230 év alatt mindössze 27 kiegészítés született.) Franciaországban 1791 és 1958 között tizenöt alkotmányt fogadtak el a rendszerváltozások forgatagában.










Az amerikai alkotmány aláírása Howard Chandler Christy festményén, amely 1940-ben született, és a washingtoni Capitoliumban, az Amerikai Egyesült Államok törvényhozásának épületében látható




Az amerikai alkotmány eredeti kéziratának első oldala





Magyarország nemesi alkotmányát a 13. század elejétől számíthatjuk. A polgári alkotmányosság eszméi a francia forradalom korától jelentek meg, majd reformkori törvényeinkben kezdtek megvalósulni. Az 1848. évi áprilisi törvények alkotmányos királyságot hoztak létre, és összhangban voltak a kor polgárjogi eszményeivel. Ezt az 1867. évi kiegyezési törvény teremtette újra, amikor megszülettek a jogállam intézményei is. 1918–19-ben az ország rövid időre szakított a történelmi alkotmánnyal. A Károlyi Mihály-féle időszak új államformát, népköztársaságot hozott létre, majd a Tanácsköztársaság pedig szovjet típusú alkotmányt, amely korlátozta a politikai szabadságjogokat. A Horthy-korszak a korábbi jogfolytonosságot hirdette ugyan, de a régi közjogi berendezkedést nem lehetett visszaállítani. Így született meg az átmenetinek szánt „király nélküli királyság” államformája és intézményrendszere. Az első „kisalkotmányunk” az 1946. évi I. törvény volt, „Magyarország államformájáról”. Ez megteremtette a köztársaságot, és véglegesen szakított a történelmi hagyományokkal.
   



Norvégia


1814




Belgium


1831




Hollandia


1848




Ausztria


1920




Olaszország


1948




Németországi Szövetségi Köztársaság


1949




Görögország


1975




Spanyolország


1978




Horvátország


1990




Románia


1991




Lettország


1992




Oroszország


1993




Lengyelország


1997



Néhány európai ország legutóbbi alkotmányának keletkezési éveMilyen nagyobb történelmi változások időszakai tűnnek elő a&nbsp;fenti évszámokból?
Kislexikon
démosz:&nbsp;A poliszokban élő köznép, azaz nem arisztokrata születésű teljes jogú polgárok (földművesek, kézművesek és kereskedők).
kabinet:&nbsp;A kormány régies elnevezése. Elsősorban olyan végrehajtó hatalomra használjuk, amelynek tagjait az uralkodó a saját tetszése szerint nevezi ki.
Nagy-Britannia:&nbsp;Az ország elnevezése 1707-től, Anglia és Skócia perszonáluniós alapon létrejött egyesülését követően.
anyaország:&nbsp;Az az ország, amely hatalmat gyakorolt a gyarmat felett.
