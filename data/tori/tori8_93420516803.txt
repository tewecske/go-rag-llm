1. Összefoglaló feladat
Olvasd el újra Kölcsey Ferenc Himnusz és Vörösmarty Mihály Szózat című költeményét!
a) Beszéljétek meg pármunkában, hogyan jelennek meg a két műben a magyar megmaradás kérdései!
b) Az alábbi részletek segítségével állapítsátok meg, melyik konkrét történelmi eseményekre vannak utalások a versekben! Beszéljétek meg, miért voltak ezek különösen nehéz időszakai a magyar történelemnek!




Hajh, de bűneink miattGyúlt harag kebledben,S elsújtád villámidatDörgő fellegedben,Most rabló mongol nyilátZúgattad felettünk,Majd töröktől rabigátVállainkra vettünk.
Hányszor zengett ajkainOzman vad népénekVert hadunk csonthalmainGyőzedelmi ének?Hányszor támadt tennfiadSzép hazám kebledre,S lettél magzatod miatt,Magzatod hamvvedre?




Itt küzdtenek honért a hősÁrpádnak hadai;Itt törtek össze rabigátHunyadnak karjai.
Szabadság! itten hordozákVéres zászlóidat,S elhulltanak legjobbjainkA hosszu harc alatt.
És annyi balszerencse közt,Oly sok viszály után,Megfogyva bár, de törve nem,Él nemzet e hazán.




2. Összefoglaló feladat
Az alábbi forrásrészletben Gerő András történész a magyar történelem egy szakaszát, az Osztrák–Magyar Monarchia időszakát értékelte. Elemezd a kérdések segítségével a forrásrészletet!

„A Monarchia 1867-ben jött létre, és 1918-ig állt fenn. Páratlan európai jelenség­ként értelmezem, tizenegy nemzeti csoport és nyolc nagy vallás élt együtt, ami hihetetlen keveredést eredményezett kulturálisan és az élet mindennapi vetületeit tekintve is. 1910-ben ez egy ötvenmillió lakosú államalakulat volt. Visszanézve, a Monarchia gazdasági vo­natkozásban megelőlegezte az EU-t: közös gazdasági terület, közös pénz, nem volt belső vám, tehát ugyanaz, amit az EU 1993-ban Maastrichtban elhatározott. &nbsp;Politikai értelemben nem volt az EU előképe, mert csak a két, etnikailag legnagyobb nemzetnek, a magya­roknak és a német-osztrákoknak volt kulcs­szerepe. (Ausztria területe a birodalomban – Magyarországon kívül – Galíciától Tirolig terjedt.) Örök sérelmet jelentett, hogy a szlávoknak nem volt közjogilag intézményesített befolyása, amire több lehetőség kínálkozott. A dualista szerkezet­ből 1871-ben a csehek trialista átalakulást szerettek volna elérni, a századforduló után pedig a dél­szlávok szerettek volna horvát, szlovén és részben szerb egységet kialakítani. Mindez nem jött lét­re, mindazonáltal a Monarchia a béke, a konszolidáció és a prospe­ritás hosszú időszaka volt, a ko­moly belső feszültség és a jelentős társadalmi különbségek ellenére. […] A Monarchia a nemzetek olvasztótégelye volt, ahol egyszer­re volt jelen az egymás mellett élés, a keveredés és az utálat kul­túrája. Mindenki nyíltan utált mindenkit, s a konfliktusok elle­nére az emberek mégis együtt tudtak élni. A különböző területekről be­áramló népesség pedig idomult egymáshoz, adott esetben kulturális identitást váltott. […]. Szimbolikusan szólva a közös örökség hardverét láthatjuk Budapesten, Lvovban, Zágrábban és másutt, s tapasztaljuk, hogy sok a fizikai hasonlóság az épületek stílusa és funkcionalitása terén: hasonló színházak, pályaudvarok, kórházak és vásárcsarnokok épültek. Szerintem, ami leginkább izgalmas, az a kevésbé megfogható szoftver: a térségre jellemző és velünk élő kulturális örökség.”

(Gerő András történész)

Milyen tényezőket tekintett legjellemzőbbnek a szerző a Monarchiával kapcsolatban?
Hogyan értékelte a Monarchia teljesítményét általában?
Milyen tekintetben hasonlította a mai Európai Unióhoz?
Milyen belső konfliktusokra utalt, amelyek ellenére mégis működőképes állam maradt a Monarchia?


94667845766

94667888943

94667903702

94667985057

94685194644

94681762655

94685480225
