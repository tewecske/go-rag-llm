1. Összefoglaló feladat
Az alábbi feladat a határon túli magyarság 20. századi történelmének fordulópontjait idézi fel. Dolgozz a füzetedbe! Melyik történelmi régiónkhoz kapcsolhatók az egyes események, megállapítások?
Felvidék • Kárpátalja • Erdély • Délvidék • Őrvidék/Burgenland
a) A legkisebb létszámú magyarság élt itt az 1920-as elcsatolás idején.
b) A területet előbb Csehszlovákiához, később a Szovjetunióhoz csatolták.
c) A legnagyobb lélekszámú magyarság él itt napjainkban is.
d) Az itteni magyarok a vasfüggöny nyugati oldalán éltek évtizedeken keresztül.
e) A revíziós lépések során a terület északi részét csatolták vissza Magyarországhoz.
f) A Magyar Királyi Honvédség a szomszédos ­ország felbomlása után vonult be erre a területre.
g) Ezt a területrészt nem érintették a revíziós lépések 1938–41 között.
h) 1942-ben a Magyar Királyi Honvédség egyes alakulatai és a csendőrség egy része véres akcióba kezdett ezen a területrészen.
i) A revíziós lépések során ennek a visszacsatolt területrésznek volt a legegyértelműbb etnikai homogenitása.
j) Erről a területrészről a második világháború után lakosságcserével igyekeztek kikényszeríteni a magyarság elköltözését.
k) 1944 őszén súlyos vérveszteség érte az itt élő magyarságot a bevonuló partizáncsapatok etnikai tisztogatása során.
l) A szocialista időszakban falurombolási tervezettel akarták felszámolni a magyarlakta falvak nagy részét.
2. Összefoglaló feladat
Készítsetek páros munkában öt-öt perces beszámolót Esterházy János vagy Márton Áron életéről! A tankönyvi szövegek mellett használjátok az internetet is!
3. Összefoglaló feladat
Mit jelentenek az alábbi fogalmak? Milyen konkrét példákat tudnál hozni az egyes megállapításokhoz?
asszimilációőshonos kisebbségkettős állampolgárságszórványmagyarság
4. Összefoglaló feladat
Az alábbi versrészlet József Attila A Dunánál című költeményéből van. Gondold végig, hogyan fejezi ki az idézet a Kárpát-medencében élő népek történelmi helyzetét! Beszéljétek meg, milyen történelmi fordulópontok távolították el egymástól, illetve hozták közelebb egymáshoz az itt élő népeket!

„Anyám kún volt, az apám félig székely,félig román, vagy tán egészen az.Anyám szájából édes volt az étel,apám szájából szép volt az igaz.
[…]
A Dunának, mely mult, jelen s jövendő,egymást ölelik lágy hullámai.A harcot, amelyet őseink vivtak,békévé oldja az emlékezéss rendezni végre közös dolgainkat,ez a mi munkánk; és nem is kevés.”

5. Összefoglaló feladat
Az alábbi feladat a magyarországi cigányság/romák történelmének főbb szakaszait tárja fel. A tankönyvi főszöveg és a források segítségével válaszolj a kérdésekre, és azokat rögzítsd a füzetedben!
a) Melyik században érkezett a cigányság a Kárpát-medencébe?
b) Milyen főbb foglalkozási tevékenységet folytattak?
c) Hogyan törekedett a cigányság asszimilációjára a 18. században a Habsburg Birodalom?
d) Hogyan alakult át a cigányság életmódja a 19.&nbsp;század végére?
e) Milyen változások történtek a 20. század második felében?

94660981404

94660988232

94681785150

94661088367

94685470385
