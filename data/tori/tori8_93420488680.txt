Ráhangoló
A&nbsp;21. század második évtizedében Kína vált az Amerikai Egyesült Államok legfőbb riválisává, sőt elképzelhető, hogy gazdasága pár éven belül meg is előzi. A&nbsp;folyamat azonban korántsem meglepő, hiszen Kína a történelem során egészen a 18. század végéig mindig a világ vezető civilizációja volt, ami természeti adottságaiban, de még inkább kultúrájában, hagyományaiban gyökerezik.


Milyen történelmi események kapcsán tanultunk eddig Kínáról?
Mit tanultál Kínáról a földrajz­órákon?

A kínai civilizáció vallási és kulturális alapjai
A&nbsp;kínai civilizáció vallási és kulturális alapjai
Kínában az ókorban először a Sárga-folyó völgyében, majd a Jangce folyó mentén bontakozott ki az öntözéses földművelés. Főleg rizstermesztés zajlott, de a rizst öntözés nélkül egyáltalán nem lehetett termeszteni. A&nbsp;földműveléshez szükség volt gátakra és csatornákra, és az építkezéseket az uralkodók szervezték meg. Az öntözés így Kína területén gyorsan és nagymértékben elősegítette kisebb-nagyobb államok kialakulását.



88794931236

88794931245

Mely tényezők vezettek a kínai civilizáció létrejöttéhez az ókorban?

A&nbsp;kínai történelmet hagyományosan dinasztiák (uralkodócsaládok) szerint tagolják. Az egyes dinasztiák hatalma eleinte nem terjedt ki Kína egész területére. Az országban először egységes birodalmat a Kr. e. 3. század utolsó évtizedeiben uralkodó Csin Si Huang-ti (jelentése: ’Csin első császára’) hozott létre. E császár kezdte el kiépí­teni a birodalom északi határán a hun betörések ellen a nagy falat. Az első szakaszok még csak földsáncokból álltak, a ma látható építmény évszázadokkal később keletkezett. A&nbsp;despotikus birodalom egységét szolgálta a központosított közigazgatási rendszer és a hivatalnokszervezet. 1.

Csin Si Huang-ti agyaghadserege. A Kr. e. 210-ben készült agyaghadsereget 1974-ben találták meg. A szobrok a császár sírját őrizték. A régészek mintegy 8000 katona, 130 harci szekér és&nbsp; 150 lovas gondosan kidolgozott szobrát találták meg. A szobrok magassága 184–197 cm közötti, a legmagasabbak a tábornokok figurái.


A&nbsp;kínai nyelvről
A&nbsp;különböző kínai vidékek lakóinak 90%-a han nyelven beszélt (ezt nevezzük mi kínainak). A&nbsp;hatalmas távolságok és a nyelv hosszú fejlődése miatt egy pekingi és egy kantoni meg sem érti egymást, ha a saját nyelvjárását használja. Kína egységét így nem a közös nyelv, hanem a közös írásjelek biztosítják, amelyeket minden vidéken ugyanúgy írnak, de másképp ejtenek ki.

Keresd meg Pekinget és Kantont a térképen! Mekkora távolság van a két város között?


A&nbsp;nemzetségi társadalom hagyományai évszázadokon át meghatározták a kínai vallási szertartásokat. Kung Fu-ce (latinul: Konfuciusz; Kr. e. 6. század) etikai művében a múlt tiszteletét hangsúlyozta, amelybe beletartozott az ősök kultusza, akik védőszellemként óvták a nemzetséget.
Az ókori Kína másik nagy bölcselője, Lao-ce egy világtörvény (tao: ’út’) létezését hirdette, amely működteti a természetet. 2. A&nbsp;bölcs ember felismeri ennek működését, nem lázad ellene, hanem elfogadva sorsát követi a tao által kijelölt utat. A&nbsp;három nagy kínai vallási irányzat, a konfucianizmus, a taoizmus és a buddhizmus csak a hivatásos képviselőiben: a konfuciánus vezetőkben és a családfőkben, a taoista papokban, valamint a buddhista szerzetesekben különült el egymástól.

Miben hasonlítanak, és miben különböznek a kínai vallások az Indiában tanultaktól?

A világ legbonyolultabb írásrendszere
A&nbsp;monda szerint a kínai írást egy réges-­régen élt császár találta ki. A&nbsp;jelek formája a madarak lábnyomait utánozta. A&nbsp;világ legbonyolultabb írásrendszere a kínai, bár a lábnyomokhoz nincs semmi köze. Minden fogalomnak külön jele van. Négyszáz szótagjelet és azok különféle összetételeit használják. Az idegen nevek rögzítéséhez is a szótagjeleket alkalmazzák.
Egy művelt embernek legalább háromezer összetett fogalomjelet kell ismernie. A&nbsp;legnagyobb kínai szótár mintegy ötvenezer jelet tartalmaz. Kína lakói sokféle nyelven beszélnek, ezért a fogalomírás segítségével értik meg egymást.

Kínai írásjelek a ma ismert egyik legrégebbi nyomtatott könyv, a Gyémánt szútra egy lapján. A szanszkritból kínaira fordított buddhista mű lényege, hogy nem szabad semmihez sem ragaszkodnunk. A nyomtatott könyvet Stein Aurél találta meg 1907-ben egy barlangbanNézz utána az interneten, ki volt Stein Aurél!


Hány betűből áll a magyar ábécé? Mit gondolsz, ki tanul meg hamarabb írni, egy magyar vagy egy kínai iskolás?


Lao-ce verse

„A&nbsp;teli kicsordul,az él kicsorbul.Arany, drágakő,őrizni ki tudja?Rang, gőgvesztedet okozza.Végezd munkád,majd vonulj magadba:ez az ég ÚTja.”


Foglaljuk össze a vers alapján Lao-ce tanítását!


Marco Polo velencei utazó a kínai papírpénzről, 13. század

„Egy bizonyos fának, nevezetesen a szederfának a kérgéből készítteti [a papírpénzt] […]. Minden darabon rajta van a Nagy Kán pecsétje, különben semmit sem ér. Ezeket a papírdarabokat olyan ünnepélyességgel és komolysággal adják-veszik, mintha színaranyból vagy ezüstből vol­nának. Minden papírdarabon egy sereg hivatalos feljegyzés van, a hivatalnokok pecsétjével és névaláírásával. S ha így kellőképpen előkészítették a papírokat, a kán által kijelölt főtiszt rányomja a kezelésé­ben levő cinóberpecsétet, és ez adja meg a pénz értékét. És ha valaki nem hajlandó elfogadni, azt halálbüntetés sújtja, harmad­íziglen […]. A&nbsp;kán minden évben rengeteg pénzt bocsát ki, ami neki semmibe sem kerül, és mégis felér a világ minden pénzével […].
El kell mondanom még egy említésre méltó dolgot. Ha ezeknek a papírpénzeknek bármelyike megrongálódik – noha nem szakadnak könnyen –, a tulajdonos a pénzverdébe viszi, és az érték három százalékát levonva vadonatúj darabot kap érte cserébe. S ha egy nemes aranyhoz, ezüsthöz, drágakőhöz vagy gyöngyhöz szeretne jutni, a pénzverdébe megy, és papírpénzért annyi aranyat kap a főkincstárnoktól, amennyit csak akar. Egyszóval az emberek itt soha nem fizetnek arannyal vagy ezüsttel; a hadsereget papírpénzzel fizetik, de olyan bőségesen, hogy mindenre telik belőle.”


Mi jellemezte a pénzgazdálkodást Kínában?
Miért volt ez hasznos az állam számára?
Miért lepte meg a velencei utazót a papírpénz használata?
Hogyan próbálták megakadályozni a pénzhamisítást?
Nézzünk utána, hogyan történik a papírkészítés!


A&nbsp;vallási sokféleség Kínában
A&nbsp;mindennapi életben, a népvallásban a három vallási irányzat egybeolvadt. A&nbsp;konfuciánus tanítás az állami és társadalmi életet, az alá-fölé rendeltségi viszonyokat szabályozta. A&nbsp;taoizmus és a buddhizmus az egyes ember testi-lelki gondozását vállalta. A&nbsp;taoizmus vigyázott a testi és lelki egészségre azzal, hogy távol tartotta az ártó hatalmakat, a buddhizmus pedig a lélek túlvilági útját biztosította. A&nbsp;népi mondás szerint a „három hit egy”: a konfucianizmus etikája a mindennapi életet szabályozza, a taoizmus a lelki életet irányítja, a temetést pedig a buddhistákra kell bízni.

Hogyan és miért keveredtek így a vallások Kínában?


Kínai találmány a porcelán, a papír és az iránytű. A puskaport is a kínaiak találták fel, és tűzijátékként, valamint jeladásra használták. A Kr. e. 1. században kialakult a Közép-Ázsián át a Földközi-tenger keleti partvidékéig, ezáltal a Római Birodalomig elérő kereskedelmi útvonal, a selyemút. A kereskedelmi karavánok elsősorban selymet, teát, fűszereket, később porcelánt szállítottak a Távol-Keletről.
Kínában a középkorban már a papírpénz használata is megjelent. 3.


Nézz utána, hogyan állították elő a selymet!
Keresd meg a történelmi atlaszban a selyemutat! Tedd mellé a földrajzi atlaszt, és írd össze, milyen mai országokon vezetett keresztül! Indulj el Kína felől!

Kína fénykora és félgyarmati sorba süllyedése
Kína fénykora és félgyarmati sorba süllyedése
Kína az ókortól kezdve a világ kulturális-technológiai-­gazdasági vezető hatalma volt egészen a 19. századig. A&nbsp;birodalom fénykorát a Ming-dinasztia korszaka (14–17. század) jelentette. Ekkor épült fel a nagy fal a ma ismert formájában, valamint a pekingi császári székhely, a Tiltott Város is. A kínai császár befolyása idővel Mongóliára, Közép-Ázsiára az Amur folyó vidékére és Délkelet-Ázsiára is kiterjedt. A&nbsp;példátlanul jól szervezett hivatalnoki kar, amely az állami adminisztrációt működtette, valamint az árasztásos rizs­termesztés megjelenése lehetővé tette, hogy a birodalom már a középkorban hatalmas, több mint 100 millió fős népességet tartson el. A hódítások nyomán a birodalom népessége az újkorban már a 400 milliót is meghaladhatta. (Kína ekkor a világ GDP-jéből kb. 25%-kal részesedett, míg a legnagyobb, mintegy 40%-os arányt – India visszaesése miatt – 1820 körül érte el.)

A kínai nagy fal egy szakasza, amely a Ming-dinasztia alatt épült meg


88794931250

Mi jelezte Kína nagyhatalmi helyzetét a középkorban és az újkor elején?




A 15. század elején Cseng Ho admirális vezetésével több expedíció indult el hatalmas (20-30 000 fős) flottával. Ezek során először Indiáig, majd egészen Afrika keleti partjáig hajóztak. A század közepén azonban politikai váltás történt, Kína a bezárkózást választotta, és a tengerjáró hajókat felgyújtották. Valószínűleg ezen a döntésen múlott, hogy a kínaiak nem jutottak el Európáig.

Cseng Ho kínai admirális és Kolumbusz zászlóshajója összehasonlítvaVessük össze a két hajót! Hogyan jellemzi az ábra a középkori kínai technológia fejlettségét?




A Cseng Ho admirális által a kínai császárnak Afrikából ajándékul hozott zsiráf ábrázolása egy korabeli műben




Kína újkori bezárkózása, illetve az Európában végbemenő ipari forradalom komoly következményekkel járt. 4. A&nbsp;19. század elejére Kína elveszítette az európai gyarmatosító országokkal szemben a gazdasági-kulturális előnyét, és a hatalmas kiterjedésű birodalom egyre inkább alárendelődött a külső hatalmaknak.



  



A világ ipari termelésének százalékos meg­oszlása (1750-ben és 1900-ban)Milyen változások történtek ebben a másfél év­században? Mi állt ennek hátterében? Hogyan alakult Kína és India sorsa az idő­szakban? Miért?





Mikor érkeztek meg az európai hajósok Ázsiába? Mennyivel előzték volna meg a kínaiak az európai felfedezőket?



Csien Lung császár levele III. György brit királynak, 1794

„Te, ó, uralkodó, messze lakozol sok tengeren túl, és mégis attól az alázatos kívánságtól vezettetve, hogy civilizációnk jótéteményeiben osztozhass, követséget küldtél, amely engedelmesen eljuttatta hozzánk üzenetedet. […] Azok a komoly kifejezések, amelyekből az üzenet áll, bizonyítják részedről a tiszteletteljes alázatosságot, mely rendkívül dicséretre méltó. […] Ami azt a kérelmedet illeti, hogy egy alattvalódat mennyei udvaromhoz küldhesd, hogy ellenőrizze országod kereskedelmét Kínával, úgy ez a kérés ellentmond dinasztiám minden szokásának, és semmilyen módon sem fogadható el. […] Ha úgy rendelkeztem, hogy az általad küldött hódolati ajándékokat, ó uralkodó, elfogadják, úgy ez kizárólag azért történt, mert figyelembe vettük azt az érzést, amely arra indított téged, hogy messziről elküldd őket. […] Amint követed maga meggyőződhet arról, nekünk mindenünk megvan. Számomra nincs értéke furcsán vagy rosszul készített tárgyaknak, és nincs szükségem országod készítményeire. […] Reszkess, engedelmeskedj, és ne kövess el tiszteletlenséget!”


Miért keresték fel az angolok a kínai császári udvart? Miként értelmezte a kínai császár az angolok diplomáciai szándékát?
Hogyan tekintett a brit uralkodóra? Milyen indokkal utasította vissza az angolok kérését?


Az európaiak erőfölénye a 19. században
A&nbsp;bezárkózó birodalom az európai kereskedők működését csak egy kikötőjében engedélyezte (Kanton), és a Brit Kelet-indiai Társaság ezen keresztül juttatott ópiumot Kínába. Az évtizedekig zajló ópiumkereskedelem nemcsak társadalmilag okozott súlyos károkat, de felgyorsította az ezüstpénz kiáramlását az országból. A&nbsp;kínai hatóságok végül megelégelték az illegális csempészetet, és felgyújtották a brit árukészletet. A&nbsp;lépésre Nagy-Britannia hadüzenettel válaszolt, majd flottája súlyos vereséget mért a kínai erőkre (első ópiumháború, 1839–42). A&nbsp;háborút lezáró nankingi béke csak Kína számára írt elő kötelezettségeket: a legyőzött ország több kikötőjét megnyitották az angol kereskedők előtt (Hongkong átadása; a terület 1997-ig Nagy-Britanniához tartozott), illetve Kína súlyos hadisarcot fizetett Nagy-Britanniának.
Kína helyzete azonban tovább romlott. 1850–1864-ig zajlott a tajping felkelés, mely a világtörténelem legnagyobb parasztfelkelése volt, és alapjaiban rengette meg a birodalmat. Mindeközben mondvacsinált okokra hivatkozva Nagy-Britannia és a hozzá csatlakozó Franciaország ismét háborút robbantott ki Kínával (második ópiumháború, 1856–60), amelynek végén további kereskedelmi és gazdasági kedvezményeket harcoltak ki maguknak. Kína szorongatott helyzetét kihasználva pedig Oroszország is hatalmas területet hasított ki magának a birodalomból (Vlagyivosztok alapítása).

Készíts folyamatábrát! Mely külső és belső tényezők vezettek Kína alárendelődéséhez az európaiakkal szemben?




Kína nagyhatalmak általi – bokszerlázadást követő – felosztását bemutató karikatúraAzonosítsuk az asztalnál ülő alakokat! Mely államokat képviselik? Mi a karikatúra üzenete?

A 19. század végére Kína gazdaságilag az európai hatalmaktól teljesen függő helyzetbe került, bár a formális politikai önállóságát megőrizte – ezért beszélünk félgyarmati helyzetről. Nem csoda, hogy ezek után 1900-ban általános, idegenellenes felkelés (bokszerlázadás) tört ki, amelyet a nyugati hatalmak közös erővel vertek le. A kínai császárság tekintélye a nyugati befolyás és gazdasági hanyatlás miatt teljesen megsemmisült, végül 1911-ben a császári hatalmat forradalom döntötte meg, de a kikiáltott Kínai Köztársaság sem tudta kezelni a válságos helyzetet.



Mit jelentett a félgyarmati helyzet?
Hogyan hatott ez a császári hatalomra?




A Kuomintang 1912-es programjából

„Meg kell tenni minden intézkedést Kínában a különböző fajok [értsd: népek] egyesítésére, létre kell hozni az igazi egyenlőséget és civilizációt úgy, hogy népünk minél előbb erős és egységes legyen.”


Milyen belpolitikai törekvést tűztek ki célul?

A polgárháború és a japán megszállás


Csang Kaj-sek (1887–1975) 1925-től volt a Kuomintang vezetője. Kína jelentős részét egyesítette, majd katonai diktatúrát vezetett be 1931-ben, miközben megpróbált leszámolni a kínai kommunistákkal.

A polgárháború és a japán megszállás
A forradalmat követő évtizedekben a kontinensnyi kiterjedésű országban állandó belháborúk dúltak. A császárság bukása után az ország anarchiába süllyedt, az egyes régiók élére kiskirályként viselkedő hadurak léptek. Az 1920-as években a darabjaira hullott Kína újraegyesítésének tervét a Kuomintang (Nemzeti Párt) hirdette meg. 5. A párt szovjet támogatást is kapott, és összefogott a kialakuló Kínai Kommunista Párttal. Miután Csang Kaj-sek lett a Kuomintang vezetője, megpróbált leszámolni a hatalomra törő kommunistákkal, ez pedig polgárháborúhoz vezetett. Ezt a helyzetet használta ki Japán kínai befolyásának kiterjesztésére.


Milyen politikai helyzet állt elő a császárság bukását követően? Miért?

A&nbsp;modernizálódó Japán (7.-es tankönyv 15–16. oldal) már 1894–95-ben legyőzte Kínát a Korea feletti befolyásért vívott háborúban, utána pedig fokozatosan gyarmatosította a távol-keleti félszigetet. Az első világháború után Japán befolyása tovább nőtt Kínában: a korábban Németország által ellenőrzött part menti területeket is fennhatóságuk alá vonták. Ezt követően a kínai polgárháborús helyzetet kihasználva Japán 1931-ben elfoglalta az ásványkincsekben gazdag – és már korábban is gazdasági befolyása alatt álló – Mandzsúriát, ahol egy tőle függő bábállamot hozott létre.

Ismételj! Miért tudta Japán elkerülni az európai gyarmatosítók behatolását a szigetországba?

A tovább folytatódó kínai–japán konfliktus 1937-ben háborúvá szélesedett – ezzel a Távol-Keleten már ekkor megkezdődött a második világháború. A japánok kiterjedt támadást indítottak, és Kína szinte teljes partvidékén kívül Nankingot, a kormány addigi székhelyét is elfoglalták. Itt következett be az egész világháború egyik legborzalmasabb bűntette, a nankingi mészárlás, melynek során a megszálló japán erők véres kegyetlenséggel kínaiak százezreit gyilkolták le. A Csang Kaj-sek vezette kínai erők folytatták az ellenállást, és a kommunisták is fegyvert fogtak a japán hódítókkal szemben. A japán–kínai háború rendkívül sok áldozatot követelt. Amikor 1945 augusztusában – az amerikaiak két atomtámadása, valamint a mandzsúriai szovjet offenzíva miatt – Japán kapitulált, Kína is felszabadult.

Japán zászló a kínai nagy falon 1937-benMilyen üzenete volt a képnek?


Ismételj! Mikor és hogyan kapcsolódott be Japán a második világháborúba? Hogyan akarták legyőzni az Amerikai Egyesült Államok flottáját? Hogyan illeszkedett ez a japán–kínai háború a csendes-óceáni hadműveletekhez?
Mao Ce-tung és a kommunista diktatúra


Mao Ce-tung, kínai elnök, forradalmár, politi­kusFoglald össze, milyen következmények­kel járt Mao elnök politikája!

Mao Ce-tung és a kommunista diktatúra
A Kuomintang jelentős anyagi és fegyveres támogatást kapott a japánok elleni harchoz Washingtontól. Az Amerikai Egyesült Államok a háború utáni is fontos szerepet szánt Kínának, így válhatott az ország az ENSZ Biztonsági Tanács vétójoggal is rendelkező állandó tagjává. 1945-ben azonban Északkelet-Kínában a szovjet csapatok is megjelentek, amikor Mandzsúriából kiszorították a japánokat. Sztálin nyíltan a Mao Ce-tung vezette Kínai Kommunista Pártot támogatta, és a Vörös Hadsereg felfegyverezte az ottani kommunista partizánokat.


Miként hatott a kínai belpolitikai viszonyokra a kibontakozó hidegháborús szembenállás?



Sztálin és Mao Ce-tung egy kínai bélyegenHogyan ábrázolta a két ország kapcsolatát?

1946-ban a Kuomintang újrakezdte a korábban japán támadás miatt félbeszakított polgárháborút. Csang Kaj-sek azonban rosszul mérte fel az erőviszonyokat. Bár kezdetben a hadserege túlerőben volt, de a kommunisták a parasztság soraiból toborozva megnövelték haderejüket, és ellen­tá­madás­ba lendültek. 1949 őszén a Kuomintang vereséget szenvedett, és a Csang Kaj-sekhez hű erők Tajvan szigetére menekültek. Mao Ce-tung Pekingben kikiáltotta a Kínai Népköztársaságot, és rövid idő alatt sztálinista jellegű diktatúrát vezetett be. A kibontakozó hidegháborúban az Amerikai Egyesült Államok már csak azt tudta megakadályozni, hogy ne induljon fegyveres invázió Tajvan ellen.


Miért tudtak győzni a kommunisták a polgárháborúban?

Kínában az 1950-es években a szovjet gazdaságpolitika módszereit vették át: bevezették a tervutasításos gazdálkodást, és a nehézipar fejlesztését erőltették, illetve kollektivizáltak a mezőgazdaságban. A&nbsp;„Nagy Ugrás” időszakának (1958–1961) elhibázott gazdaságpolitikai döntései tragikus következményekkel jártak. 6. A mezőgazdasági termelés szétzilálása országszerte óriási éhínséghez vezetett, amelynek több tízmillió ember esett áldozatul.

Kínai propaganda­plakát, előtérben a vörösgárdisták a Mao által írt Vörös könyvecskét mutatják fel


Kinek a politikáját másolta Mao Ce-tung?

A&nbsp;kínai társadalmat érő megpróbáltatások azonban itt nem értek véget. A&nbsp;hatalmát párton belüli ellenfeleitől féltő Mao Ce-tung 1966-ban meghirdette a kulturális forradalmat. Ennek keretében kiterjedt politikai tisztogatások indultak, és harcot indítottak minden korábbi kínai hagyomány és az úgynevezett burzsoá befolyás ellen is. Az ifjú vörösgárdisták által megvalósított, rémuralomba torkolló mozgalomnak egy-másfél millió ember esett áldozatul. Mindeközben felbecsülhetetlen értékű kulturális kincset is elpusztítottak. 7. Az egy évtizeden át tartó kulturális forradalomnak végül csak Mao halála (1976) vetett véget, amely után a kínai történelem ismét erőteljes fordulatot vett.



  



Brit tüntetők Mao Ce-tung arcképeivel, 1976. Az arcképhez tartozó szöveg: „Tartsuk fenn Mao elnök forradalmi irányvonalát”. Megdöbbentő, de Mao Ce-tung sok millió ember halálával járó eszméinek és a kulturális forradalomnak a&nbsp;nyugati világban komoly kultusza alakult ki. Az 1968-as diáklázadásoktól kezdve Európában a szélsőbaloldali radikális erők gyakran vallották magukat „maoistának”.





Mi volt valójában a „kulturális forradalom”?

A Nagy Ugrás politikája
1958-ban Mao elnök Nagy Ugrás néven új gazdasági programot hirdetett, amelynek az volt a célja, hogy Kínát a nehézipar gyors fejlesztésével modern ipari országgá tegye. A&nbsp;program során hatalmas tömegeket telepítettek vidékről a nagyvárosokba. A&nbsp;mezőgazdaság erőszakos átalakítása azonban katasztrofális éhínséghez vezetett, amelynek következtében több millióan haltak éhen. Az éhezésben elpusztultak számát egyes becslések 20–40 millió közé teszik.

Hasonlítsd össze az áldozatok számát az első és a második világháború emberveszteségével! Mit tapasztalsz?


Visszaemlékezés egy könyvégetésre

„Legnagyobb felfedezésünk a templomban a könyvek voltak. Két nagy szoba a templom két oldalán tele volt könyvekkel. Később hallottuk, hogy a templom városi könyvtárként is szolgált, szakkönyveket tartott vallástudományi témában. Akkoriban persze a »vallástudományi szakkönyvek« nem is érdekelhettek volna minket kevésbé – mindez reakciós propaganda volt csupán. Stócokba raktuk a könyveket az udvaron, rájuk öntöttünk két kanna benzint, és meggyújtottuk őket. Több ezer könyvet kellett elégetni, ez pedig a kemény fedelük miatt elég nehéz munka volt. Némelyik borítót le kellett tépni, mielőtt elégethettük volna őket. Több mint húszan voltunk, de így is egész este és egész másnap délelőtt égettünk. Amikor végeztünk, az utca fái mind meg voltak perzselve, az arcunk pedig merő kosz és korom volt.”


Milyen jellegű könyveket pusztítottak el, és miért?

A gazdasági óriás
A&nbsp;gazdasági óriás
Mao Ce-tung halála után új politikai és gazdasági irányvonalat hirdető politikusok vették át az ország irányítását. Egyfelől rendezték Kína kapcsolatait a világgal, másfelől mélyreható gazdasági reformokat indítottak el. Ennek során úgynevezett piacszocializmust vezettek be, azaz fenntartották az egypárti kommunista diktatúrát és a szocialista társadalmi modellt (vagy legalábbis az arra való törekvés célját), ugyanakkor a gazdasági életet fokozatosan libe­ralizálták, és teret engedtek a piacgazdaságnak. Az állam természetesen továbbra is jelen van hatalmas, központi vállalataival, de megnyitották a teret egyfelől a kínai magántőkének, másfelől a külföldi befektetéseknek is.

Miben történt változás, és mi maradt meg Mao Ce-tung halála óta?

Mindennek eredményeként a kínai gazdaság történelmi léptékben is példátlan módon, évtizedeken keresztül évi 5–10%-os ütemben növekedett (kínai gazdasági csoda). Így Kína a 21. századra a világ egyik legmeghatározóbb gazdasági hatalmává vált, és az átlagemberek életszínvonala is érzékelhetően növekedett. Napjainkban pedig Kína már nem csupán az olcsó tömegtermelésben, hanem a legfejlettebb csúcstechnika (például űrtechnika, mikroelektronika, informatika, gyógyszeripar stb.) terén is meghatározó szerepet játszik, nem beszélve a kutatás-fejlesztés és innováció területén nyújtott teljesítményéről.

Miért tekintik Kínát gazdasági óriásnak napjainkban?

A gazdasági fejlődés háttere
A tengerpartok mentén kialakított különleges gazdasági övezetekbe szabadon érkezhetett a külföldi tőke és vele együtt a korszerű technológia és termelésszervezés. A piacgazdaság szabályai érvényesültek, a külföldi befektetők letelepedését pedig az olcsó munkaerőn kívül adó- és vámkedvezmények is megkönnyítették. Kialakultak az ún. nyitott városok, ahol a külföldi cégek mellett már külföldi és kínai tulajdonú vegyesvállalatok is megjelenhettek.
A gyors gazdasági növekedésnek természetesen más tekintetben komoly ára is van. A kínai gazdaság dinamikus fejlődése óriási környezeti terhelést okozott, és Kína ma is a világ egyik legnagyobb szennyezője. Kielégíthetetlen nyersanyagigénye hatalmas és erőteljesen környezetszennyező bányászati és nehézipari ágazatot hívott életre. A hihetetlen ütemben növekvő városok épületigényét már olyan hétköznapi nyersanyaggal sem lehet feltétlenül ellátni, mint az építési homok. A környezeti terhelés és a nyersanyaghiány mellett Kína jövőjére a demográfiai válság is árnyékot vet. Bár korábban világszerte figyelemre méltónak tekintették a kínai népességnövekedést lelassítani hivatott politikai intézkedéseket (egygyermekes családmodell), mára a folyamat odáig jutott, hogy a kínai társadalom visszafordíthatatlanul az elöregedés és a demográfiai összeroppanás felé tart.

A kínai gazdasági csoda elemei


Milyen háttere volt/van a kínai gazdasági növekedésnek?
Milyen komoly hátrányokkal járt mindez?


A kínai népesség mértékadó adatok szerint hosszú évtizedek után először 2022-ben csökkent, és bizonyosnak látszik, hogy India 2023-ban megelőzi Kínát lakosságszámát tekintve. A legnagyobb problémát az így bekövetkező munkaerő­hiány (a munkaerő a kínai gazdasági növekedés egyik fontos motorja volt), valamint az öregedő társadalom által az ellátórendszerre rótt elviselhetetlen terhelés (a nyugdíjkifizetések és a közgyógyellátás magas költsége) fogja jelenteni. Kérdés, hogy a világ első számú gazdasági hatalmává előlépő Kína miként fog e veszélyekkel megbirkózni.

Kína korfája, 2018Milyen demográfiai folyamatok jósolhatók a korfa alapján?


Milyen kihívásokkal néz szembe Kína?
Összefoglaló kérdések és feladatok

Milyen találmányok és ismeretek származnak az ókori Kínából?
Miért volt fontos a selyemút az ókori és középkori kereskedelemben?
Hogyan és miért vált Kína félgyarmattá a 19. században?
Milyen következményekkel járt a császárság bukása?
Milyen hasonlóságokat találhatunk a sztálinista Szovjetunió és a kommunista Kína között?
Hogyan vált gazdasági óriássá a kommunista berendezkedésű Kína?


88794931261

88794992556
