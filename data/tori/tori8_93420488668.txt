Ráhangoló
A&nbsp;második világháború után a nyugat-európai országok egyre szorosabb katonai és gazdasági együttműködést alakítottak ki egymással. Ez az évtizedeken át tartó folyamat vezetett el az Európai Unió megalakulásához. A&nbsp;vasfüggöny felszámolása után a volt szocialista berendezkedésű országoknak is lehetőségük nyílt az unióhoz való csatlakozásra.


Mi jellemezte a nyugat-európai országok gazdaságát a hidegháború időszakában?
Miben tért ez el a szocialista országok gazdasági rendszerétől?
Mit tanultál földrajzórán az Európai Unióról?

Az Európai Unió születése és bővülése
Az Európai Unió születése és bővülése
Európa egyesítésének ötlete már az 1920-as években megfogalmazódott. Sikeres kibontakozását előbb a gazdasági világválság, majd a nemzetiszocialista Németország előretörése akadályozta meg. A&nbsp;második világháború után a Marshall-tervben részt vevő országok segítséget kaptak az újjáépítéshez és gazdaságuk fellendítéséhez. Két pusztító világháború után a nyugat-európai politikusok tartós békét akartak teremteni. Ezt a célt szolgálta a francia–német kapcsolatok rendezése, amelynek során a francia külügyminiszter, Robert Schuman és a Németországi Szövetségi Köztársaság (NSZK) kancellárja, Konrad Adenauer közös nyilatkozatot írt alá. 1.
Az európai államok integrációja több okból is szükséges volt. A&nbsp;hidegháborús szovjet fenyegetés miatt folyamatosan erős hadsereget kellett fenntartaniuk. Ráadásul a fegyverkezési versenyhez és a gazdasági fejlődéshez is szükséges új technológiák kifejlesztése nagyon költséges volt.
A&nbsp;nyugat-európai államok vezetői azt is érzékelték, hogy a második világháború után az Amerikai Egyesült Államok gazdasági fölénye nyomasztóvá vált. Így ahhoz, hogy fel tudják venni a versenyt a világpiacon az amerikai árukkal, szoros gazdasági együttműködést kellett kialakítaniuk.

Mely okok és körülmények ösztönözték a nyugat-európai országokat az együttműködésre?

A Schuman-terv, 1950. május 9.

„A&nbsp;francia kormány azt javasolja, hogy a francia–német szén- és acéltermelés egészét helyezzék közös főhatóság alá olyan szervezetbe, amely nyitva áll Európa más országainak részvétele előtt. […]
Soha többé háborút Franciaország és Németország között. […]
Az így szövődő termelési szolidaritás megnyilvánul majd abban, hogy egy Franciaország és Németország közötti háború nemcsak elképzelhetetlen, hanem ténylegesen lehetetlen lesz. Ez a hatalmas, minden bekapcsolódni szándékozó ország előtt nyitva álló gazdasági egység sikeresen biztosítja minden beletartozó ország számára egyenlő feltételek mellett az ipari termelés alapvető elemeit, megveti a gazdasági egyesítés reális alapjait.”


Mit javasolt a francia külügyminiszter?
Mi volt a terv politikai célja?
Miért volt ez a terv kedvező hatással a&nbsp;gazdaság fejlődésére?
Mi történt öt évvel korábban ezen a napon? Hogyan kapcsolódik ez a nap össze a Schuman-tervvel?


1951-ben Franciaország, az NSZK, Olaszország, Belgium, Hollandia és Luxemburg létrehozta az Európai Szén- és Acélközösséget. Ezzel közös ellenőrzés alá helyezték a katonai szempontból meghatározó nyersanyagok előállítását a volt háborús ellenfelek országaiban. Emellett a szén-, vas- és acéltermékek vámjait is fokozatosan leépítették. Így a nagy tőkeigényű nehézipart közösen fejleszthették, és nem egymás versenytársaiként jelentek meg a világpiacon.
Hasonló célokkal, de már a gazdaság egészére kiterjedő hatáskörrel hozták létre az Európai Gazdasági Közösséget (EGK), amelyet a hat ország az 1957-ben aláírt római szerződéssel alapított meg. A&nbsp;cél az volt, hogy megszűnjenek a tagállamok közötti vámok, biztosítva legyen a munkaerő szabad áramlása (a tagországok állampolgárai bármely más tagországban szabadon vállalhassanak munkát), és a gazdasági vállalkozások azonos jogszabályok szerint működhessenek.


Milyen szempontok vezettek a gazdasági integráció első lépé­seihez?
Miért volt fontos a francia–német megbékélés?


A nyugat-európai országok gazdasági integrációja hatékonyan működött, és polgárai számára jólétet és biztonságot tudott teremteni. Az EGK-hoz, amelyet később Európai Közösségnek (EK) is neveztek, először Dánia, Írország és az Egyesült Királyság, majd a dél-európai országok: Görög­ország, Spanyolország és Portugália is csatlakozott. Ennek köszönhetően az Európai Közösség egyre meghatározóbb szerepet töltött be a világgazdaságban.



Miért volt sikeres a nyugati gazdasági integráció?


Részesedés a világexportból 1985-ben (százalékban)Értékeld az Európai Közösség szerepét a világkereskedelemben!


A&nbsp;hidegháború befejeződése, ezáltal a kelet-közép-európai országokban bekövetkező rendszerváltoztatások lehetőséget biztosítottak arra, hogy az integrációt keleti irányba is bővítsék. Az európai egységeszme támogatói már nemcsak gazdasági, hanem politikai egységben is gondolkodtak. Az intézményrendszert folyamatosan az új igényekhez kellett alakítani, ezért 1992-ben a maastrichti [ejtsd: mászt­rihti] szerződéssel létrehozták az Európai Uniót (EU). 2.
Az 1995-ben életbe lépett schengeni [ejtsd: sengeni] egyezmény az Európai Unión belüli határok megszűnéséről és a külső határok ellenőrzéséről rendelkezik.
A&nbsp;gazdasági és politikai egység elmélyítésére 2002. január 1-jén az Európai Unió leggazdagabb államai pénzügyi ­uniót hoztak létre, és bevezettek egy közös valutát, az eurót.

Az eurózóna pénze, az euróSzámold össze a térkép segítségével, hány ország tartotta meg a saját fizetőeszközét!

Az elmúlt évtizedekben újabb és újabb országok csatlakoztak az EU-hoz, köztük Magyarország is, amely 2004 májusától vált teljes jogú taggá. 3.




Milyen események vezettek az Európai Unió kialakulásához?
Mi a történelmi jelentősége a schengeni egyezménynek?


Az Európai Unióról szóló szerződés (részlet)

„2. cikk Az Unió az emberi méltóság tiszteletben tartása, a szabadság, a demokrácia, az egyenlőség, a jogállamiság, valamint az emberi jogok – ideértve a kisebbségekhez tartozó személyek jogait – tiszteletben tartásának értékein alapul. Ezek az értékek közösek a tagállamokban, a pluralizmus, a megkülönböztetés tilalma, a tolerancia, az igazságosság, a szolidaritás, valamint a nők és a férfiak közötti egyenlőség társadalmában.
[…]
9. cikk Az Unió minden tevékenysége során tiszteletben tartja a&nbsp;polgárai közötti egyenlőség elvét; az Unió intézményei, szervei és hivatalai valamennyi uniós polgárt egyenlő figyelemben részesítik. Uniós polgár mindenki, aki valamely tagállam állampolgára. Az uniós polgárság kiegészíti, és nem helyettesíti a nemzeti állampolgárságot.”


Milyen elvek és értékek mellett áll ki az Európai Unió?
Hogyan értelmezhető az „egyenlőség” kifejezés?


Az Európai Unió értékei és céljai
Az Európai Unió (EU) a szabadság, a demokrácia, az egyenlőség, a jogállamiság, valamint az emberi jogok tiszteletben tartásának értékein alapul.
Az EU egy gazdasági-politikai közösség, amelynek célja az általa vallott értékek képviselete és népei jólétének előmozdítása.

Mi az alapfeltétele annak, hogy egy ország az Európai Unió tagjává válhasson?


Utazás a schengeni térségen belül
Az egyezményt aláíró országok állampolgárai számára nem szükséges az útlevél használata az úgynevezett schengeni térségben. A&nbsp;belső határállomásokon pedig megszűnt a személyazonossági okmányok ellenőrzése az uniós és a nem uniós polgárok esetében egyaránt. Néhány ellenőrzés azonban biztonsági okokból megmaradt.
A&nbsp;határok mentén, húsz kilométeres sávban járőrök igazoltathatnak. Ellenőrzik az Európai Unión kívülre nyitott repülőtereken, kikötőkben és pályaudvarokon közlekedőket is. Ilyenkor a schengeni tagországok állampolgárai a saját országukban érvényben lévő személyi okmányaikkal igazolhatják magukat, amelyet a másik schengeni tagország hatóságai kötelesek elfogadni.

Milyen előnyökkel jár a tagországok közötti utazások megkönnyí­tése?


88787488988

88787533800
Az európai integráció céljai, eredményei és gondjai
Az európai integráció céljai, eredményei és&nbsp;gondjai
Az 1992-es maastrichti szerződés aláírása óta az Európai Unió tagállamainak a száma a folyamatos bővítések során előbb 28-ra nőtt, majd 2021-től – az Egyesült Királyság hivatalos kilépését (brexit) követően – eggyel csökkent. 4. Az európai nemzetgazdaságok integrációjával az Európai Unió továbbra is a világgazdaság egyik meghatározó centrumtérsége maradt. A&nbsp;tagállamok között mindenhol ugyanúgy érvényesül a négy szabadság elve – vagyis az áru, a tőke, a munkaerő és a szolgáltatások szabad áramlása. A&nbsp;létrejött egységes belső piac számos előnnyel jár, és a schengeni egyezmény kiterjesztésével az utazási és szállítási feltételek is nagymértékben javultak. 5.

Mely tényezők segítették elő a gazdasági integrációt?

A&nbsp;21. század elején a pénzügyi integráció is felgyorsult, és jelenleg már 20 országban vált hivatalos fizetőeszközzé az euró. (Legutóbb 2023 elején Horvátországban vezették be az eurót.) Emellett kialakult egy közös, központi költségvetés, amelybe mindegyik tagállam befizet, de a közös kasszából az egyes országoknak eltérő nagyságú összegeket utalnak át különböző fejlesztésekhez. Mivel itt a cél alapvetően az EU-n belüli egyenlőtlenségek felszámolása, ezért a magas GDP-vel rendelkező országok gyakran nettó befizetővé válnak, azaz többet fizetnek be, mint amennyit visszakapnak. A&nbsp;befizetések nagyjából kétharmadát a tagállamok nemzeti jövedelemmel arányos hozzájárulásai teszik ki, a fennmaradó egyharmadot vámokból és fogyasztási adókból szedik be.

Milyen lépések valósultak meg a pénzügyi integráció során?

Az Európai Unió fő központja Belgium fővárosa, Brüsszel. Itt van a székhelye az Európai Bizottságnak, amely voltaképp az Unió kormánya. Legfontosabb feladata annak ellenőrzése, hogy az egyes tagállamok betartják-e vállalt kötelezettségeiket. Másik fontos feladata, hogy jogalkotási javaslatokat dolgozzon ki, amelyeket az Európai Tanács, illetve az Európai Parlament elfogadva az uniós jog részévé tesz. Az unió költségvetését is az Európai Bizottság hajtja végre, és osztja el a pénzt a meghatározott irányelvek és az elfogadott költségvetés szerint.

Miért tekinthető az Európai Bizottság az EU kormányának?

Néhány adat a 2016-os brexit-szavazásról




Választójogosult


46 500 001 fő




Szavazatok


33 577 342 db




&nbsp;érvényes szavazat


33 551 983 db




&nbsp;érvénytelen szavazat


25 359 db




Távol maradók


12 922 659 fő





A brexit-szavazás eredményeSzámold ki, hány százalék volt a különbség a kilépők és a maradók száma között! Nézz utána az interneten, mi volt a szavazás eredménye Walesben, Skóciában és Észak-Írországban!&nbsp;

&nbsp;

Utazás a schengeni térségen belül
A schengeni tagországok állampolgárai számára a schengeni területen belül út­levél nem szükséges. A belső határállomásokon megszűnt a személyazonossági okmányok ellenőrzése is, akár uniós polgárokról van szó, akár más ország lakóiról. Néhány ellenőrzés azonban biztonsági okokból megmaradt.
A határok mentén, húsz kilométeres sávban járőrök igazoltathatnak. Ellenőrzik az Európai Unión kívülre nyitott repülőtereken, kikötőkben és pályaudvarokon közlekedőket is. Ilyenkor a schengeni tagországok állampolgárai a saját országukban érvényben lévő személyi okmányaikkal igazolhatják magukat, amelyet a másik schengeni tagország hatóságai kötelesek&nbsp;elfogadni.

Milyen előnyökkel jár a tagországok közötti utazások megkönnyítése?
Utaztál-e EU-n kívüli országba a szüleid­del? Mit tapasztaltál a határátlépés során? Beszéljétek meg az osztályban!




Az Európai Bizottság épületeNézz utána, mik az Európai Unió jelképei!

Az Európai Bizottság működése
A bizottság elnökét az európai parlamenti választások eredménye alapján az Európai Parlament választja meg. Ő ezután a tagállamok által delegált személyekből, az egyes államok kormányával egyetértésben jelöli ki a bizottság tagjait. Minden tagállam egy-egy biztost ajánl, akit a parlamenti meghallgatás alapján választanak meg tisztségére, ötéves időtartamra. A biztosok egy-egy szakterületért felelősek. Az Európai Bizottság a parlamentnek tartozik elszámolni a tevékenységével, amely akár le is válthatja a bizottságot.

Nézz utána, mik a legfontosabb szakterületek!
Ki képviseli napjainkban Magyarországot az Európai Bizottságban, és mi a szakterülete?



Az Európai Parlament tagjait az Európai Unió állampolgárai közvetlen, titkos választásokon választják meg öt évre. Minden tagország állampolgára egyben polgára az uniónak is, így jogosult a választásra. Az Európai Parlamentben 705 képviselő kap mandátumot, jelenleg Magyarországnak 21 képviselője van.

Az Európai Parlament jelenlegi összetétele (2019 óta), EPP = Európai Néppárt; S&amp;D = Szocialisták és Demokraták; Renew = Újítsuk meg Európát; ECR = Európai Konzervatívok és Reformerek; GUE/NGL = Egységes Európai Baloldal; Greens/EFA = Zöldek; ID = Identitás és Demokrácia;&nbsp; NI = független képviselők

Az Európai Parlament – éppúgy, mint a nemzeti parlamentek – bizottságokat hoz létre, és ezekben tárgyalják az egyes felmerülő ügyeket. Az Európai Parlament székhelye Strasbourg [ejtsd: straszburg].

Az Európai Parlament működése
Korábban az Európai Parlament vitafórumként és konzultációs szervezetként működött. Befolyása azonban fokozatosan megnőtt, és az Európai Unió Tanácsával egyenrangú társdöntéshozóként működik a közösségi jogszabályok mintegy háromnegyede esetében. A&nbsp;Parlament plenáris ülésén 24 nyelven zajlik a vita, mindehhez a képviselők, a tisztviselők, a tolmácsok és a fordítók összehangolt munkája szükséges. Az ülésen felszólaló képviselők leggyakrabban az anyanyelvükön tartják a beszédeket, ilyenkor megnyilvánulásaikat tolmácsok fordítják le a felszólalással egyidejűleg az Unió többi hivatalos nyelvére.

Miért fontos ennek a bonyolult mechanizmusnak a fenntartása?


Gyűjtsétek össze, hogy mik a hasonlóságok és mik a különbségek a nemzeti parlamentek és az Európai Parlament között!

Az EP-választások során a tagállamokban a választópolgárok pártlistákra szavaznak. A&nbsp;pártok listájáról – az adott ország képviselői mandátumának megfelelő számban – az EP-képviselők különböző pártcsaládokba ülnek be. Miben különbözik ez a választási rendszer a magyar országgyűlési választásoktól?
Az Európai Unió Tanácsa (Miniszterek Tanácsa) az Európai Unió fontos döntéshozó szervezete, ahol a tagállamokat minisztereik képviselik. Mindig a megtárgyalt terület (például mezőgazdaság, igazságügy, szociálpolitika és egészségügy) miniszterei üléseznek. A&nbsp;gyakorlatban ők és az Európai Parlament együttesen hozzák meg az Európai Unió törvényeit, szabályait.
Az Európai Tanács is az unió döntéshozó szerve, amely a tagállamok állam- és kormányfőiből áll. Általában stratégiai és elvi döntéseket hoz, például a külső partnerekkel kötendő kereskedelmi megállapodásokról vagy a külső határok ellenőrzéséről. A&nbsp;tagállamok miniszterelnökei e tanács ülésein fogadják el azokat a megállapodásokat, amelyeket később más szervek részletesen kidolgozott jogszabályokká alakítanak. A&nbsp;döntések csak akkor érvényesek, ha azokat egyhangúan fogadják el a résztvevők.

Az Európai Tanács épülete


Milyen szerepe van az uniós döntéshozatalokban a nemzeti kormányoknak?


Az Európai Unió szervezeti felépítése Mutasd be a tankönyvi szöveg és az ábra segítségével mi történik azután, hogy az Európai Bizottság elkészít egy javaslatot!&nbsp;


Az utóbbi időszakban az Európai Unió működése számos kritikát kapott, mondván: az uniós átlagpolgároknak szinte áttekinthetetlen ez a döntéshozatali mechanizmus, nagyon elhúzódnak az egyes ügyek intézései, illetve túl ­bürokratikussá vált a rendszer. 6. Emellett sok vita kíséri a politikai unió irányába tett lépéseket: vannak, akik a központi intézmények megerősítését szorgalmazzák a tagállami parlamentek rovására, míg mások a nemzeti szuverenitás megőrzése mellett kívánják az uniót megújítani. Emellett hosszú évek óta hiányzik egy közös EU-s kül- és biztonságpolitika, amelynek kidolgozását az egyes országok közötti nézeteltérések is nehezítik.

Az uniós kiadások százalékos megoszlása 2007–2013 közöttHány százalékát fordítja az EU az Unión belüli gazdasági egyenlőtlenségek mérséklésére?


Milyen főbb gondokkal küzd az EU?

Karikatúra a közösségi intézmények székhelyei közötti ügyintézésről


Mire hívta fel a figyelmet a karikatúra? Értelmezd a bürokratikus kifejezést!


88787533827
Magyarország európai uniós tagsága
Magyarország európai uniós tagsága
Az Európai Unióhoz történő csatlakozáshoz Magyarországnak szigorú feltételeket kellett teljesítenie. Ezért a folyamat hosszú ideig tartott. A&nbsp;csatlakozási szándékot kifejező társulási szerződést Magyarország már 1991-ben aláírta az Európai Közösséggel. A&nbsp;csatlakozási tárgyalások 1998-ban kezdődtek meg. Egy eredményes népszavazást követően 2004. május 1-jén lett tagja Magyarország az Európai Uniónak.





A választásra jogosultak száma


8&nbsp;042&nbsp;272 fő


100%




Megjelent


3&nbsp;669&nbsp;252 fő


45,62%




Nem szavazott


4&nbsp;373&nbsp;020 fő


54,38%




IGEN választ adott


3&nbsp;056&nbsp;027 fő


83,76%




NEM választ adott


592&nbsp;690 fő


16,24%



Az európai uniós csatlakozásunkról 2003. április 12-én rendezett népszavazás eredménye

Miért mondhatjuk azt, hogy az uniós csatlakozás kormányokon átívelő folyamat volt?

Az EU-ban erőteljes regionális különbségek vannak. Elég csak arra gondolni, hogy például a nyugat-európai országok politikai-gazdasági lehetőségei hogyan alakultak 1945 után, és a vasfüggöny keleti oldalán lévő országok milyen hátrányokkal érkeztek meg a csatlakozáshoz. Éppen ezért a közös uniós költségvetés arra törekszik, hogy különböző (például mezőgazdasági, kohéziós és strukturális) támogatásokkal felzárkóztassa a kevésbé fejlett térségeket (például infrastruktúra-fejlesztéssel).




&nbsp;

2004


2005


2006




Befizetés


482,7


719,9


678,3




Támogatás


713,4


1357,0


1842,2



Magyarország európai uniós költségvetési mérlege, 2004–2006 (millió euró)

Ismételj! Mit tanultál földrajzórákon az Európai Unió régiós politikájáról?

Az erre irányuló támogatásokat ipari régiók szerkezet­váltásának levezénylésére (például energiatakarékos és környezetbarát technológiákra való átállásra), a pusztuló városrészek megújítására, illetve vidékfejlesztésre és munkahelyteremtésre lehet fordítani. A&nbsp;támogatásokat pályázat útján lehet elérni. Magyarország már 2004-től kezdve a nettó kedvezményezett országok közé tartozik, vagyis sokkal több támogatást kap az EU költségvetéséből, mint amennyit befizet a közösbe.

Az uniós támogatások egy részének hasznosu­lása Magyarországon 2004–2014 között


Nézz körül a lakóhelyeden, hol látsz olyan táblákat, amelyek valamilyen uniós forrásból való fejlesztésekre utalnak! Mely területeket érintettek ezek a fejlesztések?


Részlet egy 2021. február 5-i közleményből: „A fertődi Esterházy-kastély turisztikai célú fejlesztése” projekt 3 614 324 853 Ft európai uniós, valamint 637 822 040 Ft hazai, összesen 4 252 146 893 Ft forrásból valósul meg.Hány százalékát adja az Esterházy-kastély fejlesztésére szánt összegnek az EU?&nbsp;


88787533807
Összefoglaló kérdések és feladatok

Melyek voltak az európai integráció fejlődésének legfontosabb állomásai?
Sorold fel az Európai Unió legfontosabb intézményeit!
Hogyan biztosítják, hogy a közös szabályok megalkotásában minden tagország részt vegyen?

Kislexikon
integráció:&nbsp;Egységesülés, beilleszkedés, betagolódás, a különálló részek szerves egységgé válása.
Egyesült Királyság:&nbsp;1800 óta Nagy-Britannia és Észak-Írország Egyesült Királysága, vagyis Anglia, Wales, Skócia és Észak-Írország egységes állama.
pártcsalád:&nbsp;Egymáshoz hasonló politikai célokat és elveket támogató pártok szövetsége.
